---
title: Power BI-előfizetés beszerzése a szervezet számára
description: Hogyan lehet regisztrálni egy Power BI szolgáltatási előfizetésre rendszergazdaként, és hogyan lehet licenceket tömegesen vásárolni.
author: kfollis
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 04/08/2020
ms.author: kfollis
LocalizationGroup: Administration
ms.openlocfilehash: 28acd982faed44a0912a486262c9db7611531265
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: hu-HU
ms.lasthandoff: 05/05/2020
ms.locfileid: "81447487"
---
# <a name="get-a-power-bi-subscription-for-your-organization"></a>Power BI-előfizetés beszerzése a szervezet számára

Rendszergazdaként a Power BI-ra a [Power BI webhelyén](https://powerbi.microsoft.com) regisztrálhat. Ugyancsak regisztrálhat a Microsoft 365 felügyeleti központjában a szolgáltatások megvásárlására szolgáló oldalon is. Amikor egy rendszergazda regisztrál a Power BI-ra, licenceket rendelhet azokhoz a felhasználókhoz, akiknek hozzáférésre van szükségük.

A cég egyes felhasználói külön-külön is regisztrálhatnak a Power BI webhelyen a Power BI-ra. Amikor a vállalat egy felhasználója regisztrál a Power BI-ra, a felhasználóhoz automatikusan Power BI-licenc lesz rendelve. Ha ki szeretné kapcsolni ezt a képességet, kövesse [Az önkiszolgáló regisztráció és a vásárlás engedélyezése vagy letiltása](service-admin-disable-self-service.md) című témakör lépéseit.

## <a name="sign-up-through-power-bi"></a>Regisztráció a Power BI-on keresztül

A Power BI-előfizetésre való feliratkozáshoz munkahelyi vagy iskolai fiókra van szükség. Nem támogatjuk a fogyasztói e-mail-szolgáltatók vagy távközlési szolgáltatók által biztosított e-mail-címeket.

A regisztrációhoz kövesse az alábbi lépéseket:

1. Lépjen a [Power BI webhelyére](https://powerbi.microsoft.com). Válassza az **Ingyenes kipróbálás** lehetőséget.
2. Adja meg a munkahelyi e-mail-címét, majd válassza a **Regisztráció** lehetőséget.

   ![A Power BI első lépései](media/service-admin-org-subscription/signup-get-started.png)

3. Azonosítsa magát. A használandó ellenőrző kódot telefonon vagy SMS-ben küldjük el.
4. Válassza az **Igen** lehetőséget annak megerősítéséhez, hogy a vállalattól kapott e-mail-címet használja.
5. Hozza létre a fiókját. A regisztráció befejezéséhez ellenőrző kódot küldünk az e-mail-címére.

   ![Power BI-fiók létrehozása](media/service-admin-org-subscription/org-signup.png)

## <a name="sign-up-through-microsoft-365"></a>Regisztráció a Microsoft 365-ön keresztül

Ha Ön a Microsoft 365 globális rendszergazdája vagy számlázási rendszergazdája, beszerezhet egy Power BI-előfizetést a szervezet számára. További információkért lásd a [Ki vásárolhat és rendelhet hozzá licenceket?](../service-admin-licensing-organization.md#who-can-purchase-and-assign-licenses) című témakört.

> [!NOTE]
>
> A Microsoft 365 E5-előfizetés már tartalmaz Power BI Pro-licenceket. A licencek kezelésével kapcsolatos további információkat a [Felhasználói licencek megtekintése és kezelése](service-admin-manage-licenses.md) című témakörben talál.
>
>

Kövesse az alábbi lépéseket a Power BI Pro licenceknek a Microsoft 365 Felügyeleti központban történő megvásárlásához:

1. Jelentkezzen be a [Microsoft 365 Felügyeleti központba](https://admin.microsoft.com).

2. A navigációs menüben válassza a **Számlázás** > **Szolgáltatások vásárlása** lehetőséget.
  
   ![A Microsoft 365 számlázási menüje](media/service-admin-org-subscription/m365-billing-menu.png)

3. Keresse meg vagy görgessen ahhoz az előfizetéshez, amelyet meg szeretne vásárolni. A **Power BI** a **Más kategóriák, amelyek valószínűleg érdeklik** szakaszban található, az oldal alján. Kattintson a hivatkozásra a szervezet számára elérhető Power BI-előfizetések megtekintéséhez.

4. Válasszon egy ajánlatot, például a Power BI Prót.

5. A **Szolgáltatások vásárlása** lapon válassza a **Vásárlás** lehetőséget. Ha korábban még nem használta, használatba veheti a Power BI Pro ingyenes próbaverziós előfizetését is. Ez 25 licencet tartalmaz, melyek egy hónapon belül lejárnak.

   ![A Power BI Pro próbaverziója](media/service-admin-org-subscription/m365-org-free-trial-pro.png)

6. Válassza a **Havi fizetés** vagy a **Fizetés egy teljes évre** lehetőséget attól függően, hogyan szeretne fizetni.

7. A **Hány felhasználóra van szüksége?** területen adja meg, hogy hány licencet szeretne vásárolni, majd válassza a **Fizetés most** lehetőséget a tranzakció befejezéséhez.

8. A vásárlás ellenőrzéséhez válassza a **Számlázás** > **Termékek és szolgáltatások** lehetőséget, majd keresse meg a **Power BI Pro** elemet.

A [Power BI a szervezetben](https://docs.microsoft.com/microsoft-365/admin/misc/power-bi-in-your-organization?view=o365-worldwide) című cikkben többet is megtudhat arról, hogy a szervezet hogyan szerezheti be a Power BI szolgáltatást.

## <a name="next-steps"></a>Következő lépések

- [Felhasználói licencek megtekintése és kezelése](service-admin-manage-licenses.md)
- [Az önkiszolgáló regisztráció és a vásárlás engedélyezése vagy letiltása](service-admin-disable-self-service.md)
- [A vállalati verziós előfizetéseinek és számlázásának dokumentációja](https://docs.microsoft.com/microsoft-365/commerce/?view=o365-worldwide)
