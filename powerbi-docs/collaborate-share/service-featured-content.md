---
title: Tartalom kiemelt szerepeltetése munkatársak Power BI-kezdőlapján
description: Hogyan szerepeltethet Power BI-irányítópultokat és jelentéseket a vállalati munkatársai Power BI-kezdőlapján.
author: maggiesMSFT
ms.reviewer: nikhilga
ms.service: powerbi
ms.subservice: powerbi-service
ms.topic: conceptual
ms.date: 03/16/2020
ms.author: maggies
LocalizationGroup: Share your work
ms.openlocfilehash: 4d8b3d48828840920b6bbd792c9fe9da40308b39
ms.sourcegitcommit: bfc2baf862aade6873501566f13c744efdd146f3
ms.translationtype: HT
ms.contentlocale: hu-HU
ms.lasthandoff: 05/13/2020
ms.locfileid: "83142308"
---
# <a name="feature-content-on-colleagues-power-bi-home-page"></a>Tartalom kiemelt szerepeltetése munkatársak Power BI-kezdőlapján

Irányítópultokat, jelentéseket és alkalmazásokat helyezhet el úgy, hogy azok a munkatársai Power BI-kezdőlapjának Kiemeltek szakaszában jelenjenek meg. A tartalom kihelyezése különösen hasznos akkor, ha új munkatársakkal ismerteti meg a Power BI használatát. Ön döntheti el, hogy milyen tartalommal találkozzanak először. Leírások és miniatűr képek hozzáadásával segíthet abban, hogy a felhasználók megtalálják, amire szükségük van. A tartalomnak egy új munkaterületen kell lennie.

:::image type="content" source="media/service-featured-content/power-bi-featured-home.png" alt-text="A Kiemelt Power BI-tartalom a Kezdőlapon":::

## <a name="who-can-feature-content"></a>Ki szerepeltethet kiemelt tartalmat

A tartalom bérlőbeli szerepeltetésének képességét a Power BI-bérlő rendszergazdájának kell engedélyeznie. A rendszergazda jelöli ki azokat, akik tartalmat szerepeltethetnek. Ezt a [Felügyeleti portált](../admin/service-admin-portal.md#featured-content) ismertető cikk írja le részletesen.

Aki az ezzel a felelősséggel felruházott csoport tagja a vállalatnál, annak Power BI Pro-licenccel kell rendelkeznie. Irányítópultok és jelentések szerepeltetéséhez a Rendszergazda, Tag vagy Közreműködő szerepkörrel kell rendelkeznie a munkaterületen. Magának az alkalmazásnak a szerepeltetéséhez a Rendszergazda vagy Tag szerepkör szükséges a munkaterületen. További részletek: [Az új munkaterületek szerepkörei](service-new-workspaces.md#roles-in-the-new-workspaces).

## <a name="who-sees-featured-content"></a>Ki láthatja a kiemelt tartalmat

Ha egy munkaterületről emel ki irányítópultot vagy jelentést, akkor azoknál fog kiemelten megjelenni, akik legalább Megjelenítő szerepkörrel rendelkeznek ezen a munkaterületen. Ha alkalmazásból emel ki irányítópultot vagy jelentést, vagy magát az alkalmazást, akkor ez azoknál fog kiemelten megjelenni, akiknek Ön terjesztette az alkalmazást.

## <a name="feature-a-dashboard-or-report"></a>Irányítópult vagy jelentés kiemelt szerepeltetése

Az irányítópultok és jelentések hasonló eljárással szerepeltethetők.

1. A munkaterület **Irányítópultok** vagy **Jelentések** listájában válassza a **Beállítások** ikon.

    :::image type="content" source="media/service-featured-content/power-bi-settings-icon.png" alt-text="Jelentés beállításai ikon":::

2. A **Beállítások** panelen ellenőrizze vagy változtassa meg a nevet. Ha kívánja, megadhat **Leírást** és feltölthet **Pillanatképet** is. Ezek segítenek a felhasználóknak a tartalom megkeresésében.

3. Válassza a **Kiemeltek** lehetőséget.

    :::image type="content" source="media/service-featured-content/power-bi-featured-content-settings.png" alt-text="Kiemelt tartalom beállítása":::

4. Kattintson a **Mentés** gombra.

    Ettől kezdve minden felhasználó, aki hozzáfér ehhez az irányítópulthoz vagy jelentéshez, megtalálja azt a **Kezdőlap** **Kiemeltek** szakaszában.

## <a name="feature-an-app"></a>Alkalmazás kiemelt szerepeltetése

- Alkalmazás szerepeltetéséhez nyissa meg az alkalmazás munkaterületét, majd válassza a **Lehetőségek** menü ( **...** ) > **Alkalmazás szerepeltetése a Kezdőlapon**.

Ettől kezdve mindenki, aki hozzáfér ehhez az alkalmazáshoz, megtalálja azt a **Kezdőlap** **Kiemeltek** szakaszában is.

## <a name="next-steps"></a>További lépések

* [Irányítópultok és jelentések közös használata és megosztása](../collaborate-share/service-how-to-collaborate-distribute-dashboards-reports.md)
* [Kiemelt tartalom kezelése a Felügyeleti portálon](../admin/service-admin-portal.md#manage-featured-content)
* Kérdései vannak? [Kérdezze meg a Power BI közösségét](https://community.powerbi.com/)
