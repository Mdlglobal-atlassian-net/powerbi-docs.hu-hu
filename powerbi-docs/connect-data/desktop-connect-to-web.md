---
title: Csatlakozás egy weblaphoz a Power BI Desktopról
description: Könnyedén csatlakozhat a weblapadatokhoz, és használhatja azokat a Power BI Desktopban
author: davidiseminger
ms.reviewer: ''
ms.custom: seodec18
ms.service: powerbi
ms.subservice: powerbi-desktop
ms.topic: conceptual
ms.date: 05/08/2019
ms.author: davidi
LocalizationGroup: Connect to data
ms.openlocfilehash: 2e46b50abce6a28c2872c31a2c8f4a7931f4dd20
ms.sourcegitcommit: bfc2baf862aade6873501566f13c744efdd146f3
ms.translationtype: HT
ms.contentlocale: hu-HU
ms.lasthandoff: 05/13/2020
ms.locfileid: "83347562"
---
# <a name="connect-to-webpages-from-power-bi-desktop"></a>Csatlakozás weblapokhoz a Power BI Desktopról

Csatlakozhat egy weblaphoz, és a Power BI Desktopba importálhatja annak adatait a vizualizációban és adatmodellekben való használathoz.

A Power BI Desktop **Kezdőlap** szalagján válassza az **Adatok lekérése > Web** lehetőséget.

![](media/desktop-connect-to-web/connect-to-web_1.png)

Megjelenik egy párbeszédablak, amelyen azon weblap URL-címét kell megadnia, amelyről adatokat szeretne importálni.

![](media/desktop-connect-to-web/connect-to-web_2.png)

Miután begépelte (vagy beillesztette) az URL-címet, kattintson az **OK** gombra. A Power BI Desktop csatlakozik a megadott laphoz, majd a **Kezelő** ablakban megjeleníti a lappal kapcsolatban elérhető adatokat. Az elérhető adatelemek valamelyikének, például a teljes lapot összefoglaló táblázat kiválasztása esetén az adatok előnézete a **Kezelő** ablak jobb oldalán jelennek meg.

![](media/desktop-connect-to-web/connect-to-web_3.png)

A **Szerkesztés** gombra kattintva elindíthatja a **Lekérdezésszerkesztőt**, amelyben átformálhatja és átalakíthatja a weblapon található adatokat, mielőtt importálná azokat a Power BI Desktopba. A **Betöltés** gombra kattintva pedig az összes kiválasztott adatelemet a baloldali panelbe importálhatja.

A **Betöltés** gombra kattintva a Power BI Desktop importálja a kiválasztott elemeket, és a Power BI Desktop Jelentések nézetének jobb oldalán található **Mezők** panelén teszi elérhetővé azokat.

![](media/desktop-connect-to-web/connect-to-web_4.png)

Csupán ennyiből áll a weblapokhoz való csatlakozás és az adatok átvitele a Power BI Desktopba.

A Power BI Desktopból áthúzhatja a mezőket a Jelentés vászonra, és bármilyen vizualizációt létrehozhat. A weblapról származó adatokat ugyanúgy használhatja, mint bármilyen más adatot. Formálhatja azokat, kapcsolatokat hozhat létre a modelljében található más adatforrásokkal, és létrehozhatja az Önnek legmegfelelőbb Power BI-jelentést.

Ha részletesebben és működés közben szeretné látni a weblapokhoz való csatlakozást, tekintse meg a [Power BI Desktop Első lépések útmutatóját](../fundamentals/desktop-getting-started.md).

## <a name="next-steps"></a>További lépések
A Power BI Desktop használatával számos adatforráshoz csatlakozhat. Az adatforrásokkal kapcsolatos információkért lásd az alábbi forrásanyagokat:

* [Adatforrások a Power BI Desktopban](desktop-data-sources.md)
* [Adatok formázása és kombinálása a Power BI Desktoppal](desktop-shape-and-combine-data.md)
* [Kapcsolódás az Excelhez a Power BI Desktopban](desktop-connect-excel.md)   
* [Csatlakozás CSV-fájlokhoz a Power BI Desktopban](desktop-connect-csv.md)   
* [Adatok közvetlen bevitele a Power BI Desktopba](desktop-enter-data-directly-into-desktop.md)   
