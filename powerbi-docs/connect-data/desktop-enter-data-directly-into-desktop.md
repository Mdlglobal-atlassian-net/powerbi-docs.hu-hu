---
title: Adatok közvetlen bevitele a Power BI Desktopban
description: Adatok közvetlen és egyszerű felvétele a Power BI Desktopba
author: davidiseminger
ms.reviewer: ''
ms.custom: seodec18
ms.service: powerbi
ms.subservice: powerbi-desktop
ms.topic: conceptual
ms.date: 01/15/2020
ms.author: davidi
LocalizationGroup: Connect to data
ms.openlocfilehash: 0113a6dff015d7e8d1b5aa5f574c5c962c898f80
ms.sourcegitcommit: bfc2baf862aade6873501566f13c744efdd146f3
ms.translationtype: HT
ms.contentlocale: hu-HU
ms.lasthandoff: 05/13/2020
ms.locfileid: "83347401"
---
# <a name="enter-data-directly-into-power-bi-desktop"></a>Adatok közvetlen bevitele a Power BI Desktopban

A Power BI Desktoppal lehetőség van adatok közvetlen bevitelére, amelyeket azután jelentések és vizualizációk készítéséhez használhat fel. Például kimásolhatja egy munkafüzet vagy egy weblap egyes részeit, majd beillesztheti ezeket a Power BI Desktopba.

Ha új tábla formájában szeretne közvetlenül adatokat bevinni a Power BI Desktopba, válassza a **Kezdőlap** **Adatbevitel** lehetőséget.

![Az Adatbevitel elem kiválasztása a Kezdőlapon](media/desktop-enter-data-directly-into-desktop/enter-data-directly_1.png)

Előfordulhat, hogy a Power BI Desktop szükség szerint kisebb átalakításokat végez az adatokon, ugyanúgy, mint amikor más forrásból tölt be adatokat. Például a következő esetben a rendszer az adatok első sorát fejlécekké léptette elő.

![Oszlopcímként megadott első sorral rendelkező adatok](media/desktop-enter-data-directly-into-desktop/enter-data-directly_2.png)

Ha alakítani szeretné a beírt vagy beillesztett adatokat, a **Lekérdezésszerkesztő** megnyitásához válassza a **Szerkesztés** lehetőséget. A Power BI Desktopba való betöltés előtt átalakíthatja az adatokat. Az adatok jelenlegi állapotában történő importálásához válassza a **Betöltés** lehetőséget.

Ha a **Betöltés** gombra kattint, a Power BI Desktop egy új táblát hoz létre az adataiból, amely ezután elérhető lesz a **Mezők** panelen. Az alábbi képen az látható, hogy a Power BI Desktop megjeleníti az új táblát a *Table1* névvel, valamint a táblában létrehozott két mezőt.

![A Power BI Desktopba betöltött mezők](media/desktop-enter-data-directly-into-desktop/enter-data-directly_3.png)

Ezzel készen is van! Ennyire egyszerű az adatbevitel a Power BI Desktopba.

Most már használhatja az adatokat a Power BI Desktopban. Ezeket felhasználhatja vizualizációk és jelentések készítéséhez, vagy más olyan adatokkal való kommunikációhoz, amelyekhez később csatlakozni szeretne vagy amelyeket importálna, mint például Excel táblázatok, adatbázisok vagy más egyéb adatforrás.

## <a name="next-steps"></a>További lépések

A Power BI Desktop használatával számos adatforráshoz csatlakozhat. Az adatforrásokkal kapcsolatos információkért lásd az alábbi forrásanyagokat:

* [Mi az a Power BI Desktop?](../fundamentals/desktop-what-is-desktop.md)
* [Adatforrások a Power BI Desktopban](desktop-data-sources.md)
* [Adatok formázása és kombinálása a Power BI Desktoppal](desktop-shape-and-combine-data.md)
* [Kapcsolódás az Excelhez a Power BI Desktopban](desktop-connect-excel.md)
* [Csatlakozás CSV-fájlokhoz a Power BI Desktopban](desktop-connect-csv.md)
