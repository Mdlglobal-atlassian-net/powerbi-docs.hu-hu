---
title: Alkalmazások telepítése és használata irányítópultokkal és jelentésekkel a Power BI-ban
description: Alkalmazások megkeresése, telepítése és használata a Power BI szolgáltatásban.
author: mihart
ms.reviewer: lukaszp
ms.service: powerbi
ms.subservice: powerbi-consumer
ms.topic: conceptual
ms.date: 04/18/2020
ms.author: mihart
LocalizationGroup: Share your work
ms.openlocfilehash: 3b8985158092227fde5eb64eddabc9990d0606f6
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: hu-HU
ms.lasthandoff: 05/05/2020
ms.locfileid: "82120275"
---
# <a name="install-and-use-apps-with-dashboards-and-reports-in-power-bi"></a>Alkalmazások telepítése és használata irányítópultokkal és jelentésekkel a Power BI-ban

[!INCLUDE[consumer-appliesto-ynny](../includes/consumer-appliesto-ynny.md)]

[!INCLUDE [power-bi-service-new-look-include](../includes/power-bi-service-new-look-include.md)]

Most, hogy már tisztában van az [alkalmazások alapfogalmaival](end-user-apps.md), megismerkedhet az alkalmazások megnyitásával és kezelésével. 

## <a name="ways-to-get-a-new-app"></a>Új alkalmazás beszerzésének lehetőségei
Új alkalmazáshoz több módon is hozzájuthat. Egy jelentéskészítő munkatárs automatikusan telepítheti az alkalmazást az Ön Power BI-fiókjába, vagy elküldheti az alkalmazásra mutató közvetlen hivatkozást. Felkeresheti az AppSource-ot is, ahol az Ön számára hozzáférhető, alkalmazástervezők által készített alkalmazásokat kereshet a vállalaton belül, és azon kívül is. 

Mobileszközén a Power BI-ban alkalmazást csak közvetlen hivatkozásról telepíthet, az AppSource-ból nem. Ha a tervező automatikusan telepíti az alkalmazást, akkor az megjelenik az Ön alkalmazásainak listájában.

## <a name="apps-and-licenses"></a>Alkalmazások és licencek
Az alkalmazásokat nem minden Power BI-felhasználó tekintheti meg és kezelheti. 
- Ha rendelkezik ingyenes licenccel, megnyithatja azokat az Önnel megosztott alkalmazásokat, amelyek Prémium szintű munkaterületen vannak tárolva.
- Pro licenc birtokában minden Önnel megosztott alkalmazást megnyithat.

## <a name="install-an-app-from-a-direct-link"></a>Alkalmazás telepítése közvetlen hivatkozásról
Új alkalmazás saját telepítésének legegyszerűbb módja az, ha közvetlen hivatkozást szerez e-mailben az alkalmazás tervezőjétől.  

**A saját számítógépén** 

Amikor kiválasztja az e-mailben kapott hivatkozást, a Power BI szolgáltatás ([https://powerbi.com](https://powerbi.com)) megnyitja az alkalmazást a böngészőben. 

![Alkalmazás kezdőlapja a Power BI szolgáltatásban](./media/end-user-app-view/power-bi-app-from-link.png)

**iOS- vagy Android-mobileszközén** 

Ha mobileszközön nyitja meg az e-mailben szereplő hivatkozást, az alkalmazás automatikusan telepítve lesz, és megnyílik a mobilalkalmazásban. Előfordulhat, hogy először be kell jelentkeznie. 

![Alkalmazás-tartalomlista mobileszközön](./media/end-user-app-view/power-bi-ios.png)

## <a name="get-the-app-from-microsoft-appsource"></a>Alkalmazás beszerzése a Microsoft AppSource-ból
Alkalmazásokat a Microsoft AppSource-on is találhat, és onnan telepíthet. Csak azok az alkalmazások jelennek meg, amelyekhez hozzáférése van (tehát az alkalmazás készítője jogosultságot adott hozzá Önnek vagy mindenkinek). 

> [!NOTE]
> Ha ingyenes felhasználói licencet használ, letölthet alkalmazásokat, de csak akkor tekintheti meg azokat, ha Power BI Pro-fiókra frissít, vagy ha az alkalmazás Prémium szintű kapacitásban van tárolva. További információ: [Fogyasztói licencek](end-user-license.md).

1. Válassza az **Alkalmazások**  > **Alkalmazások beszerzése** lehetőséget. 
   
    ![Az Alkalmazások letöltése ikon](./media/end-user-app-view/power-bi-get-app2.png)    
2. Az AppSource-ban, a **Saját szervezet** területen kereséssel szűkítse az eredményeket, hogy megtalálja a keresett alkalmazást.
   
    ![Az AppSource-ban a Saját szervezet alatt](./media/end-user-app-view/power-bi-opportunity-app.png)
3. A **Letöltés most** lehetőséget választva adhatja hozzá az Alkalmazások tartalomlistához. 

## <a name="get-an-app-from-the-microsoft-appsource-website"></a>Alkalmazás beszerzése a Microsoft AppSource webhelyről 

Ebben a példában egy Microsoft-mintaalkalmazást nyitunk meg. Az AppSource-on számos olyan alkalmazást talál, amely alkalmas az üzleti feladatainak elvégzéséhez használt szolgáltatásokhoz.  Ezek között olyan szolgáltatások vannak, mint például a Salesforce, a Microsoft Dynamics, a Google Analytics, a GitHub, a Zendesk, a Marketo és sok más. További információt az [Alkalmazások a Power BI-jal használt szolgáltatásokhoz](../service-connect-to-services.md) című témakörben talál. 

1. A böngészőben nyissa meg a [https://appsource.microsoft.com](https://appsource.microsoft.com) weblapot, majd válassza a **Power BI-alkalmazások** elemet.

    ![Az AppSource webhelye a Power BI-alkalmazások elem kiválasztásával  ](./media/end-user-apps/power-bi-appsource.png)


2. Ha az **Összes megjelenítése** lehetőséget választja, megtekintheti a jelenleg elérhető összes Power BI-alkalmazás listáját. Görgetéssel keresse meg a **Microsoft-minta - Értékesítés & Marketing** nevű alkalmazást.

    ![Az AppSource webhelye a Power BI Értékesítés & Marketing alkalmazás kiemelésével  ](./media/end-user-apps/power-bi-appsource-samples.png)

3. Válassza a **Letöltés most** lehetőséget, és fogadja el a használati feltételeket.

    ![Az AppSource webhely használati feltételei ](./media/end-user-apps/power-bi-permission.png)


4. Erősítse meg, hogy telepíteni szeretné ezt az alkalmazást.

    ![Telepíti az alkalmazást?  ](./media/end-user-apps/power-bi-app-install.png)

5. A Power BI szolgáltatás az alkalmazás telepítése után egy üzenetet fog megjeleníteni arról, hogy a telepítés sikeres volt. Az alkalmazás megnyitásához válassza az **Ugrás az appra** lehetőséget. Attól függően, hogy a tervező hogyan hozta létre az alkalmazást, megjelenik vagy az alkalmazás irányítópultja, vagy az alkalmazás jelentése.



    ![Az alkalmazás sikeresen telepítve ](./media/end-user-apps/power-bi-app-ready.png)

    > [!NOTE]
    > Ha ingyenes felhasználói licencet használ, letölthet alkalmazásokat, de csak akkor tekintheti meg azokat, ha Power BI Pro-fiókra frissít. 

    Az alkalmazást közvetlenül az alkalmazások listájáról is megnyithatja az **Alkalmazások** lehetőség kiválasztásával, majd az **Értékesítés & Marketing** elem kiválasztásával.

    ![Alkalmazások a Power BI-ban](./media/end-user-apps/power-bi-apps.png)


6. Válassza ki, hogy az új alkalmazást megismerni szeretné-e, vagy testre szabni és megosztani azt. Mivel Microsoft-mintaalkalmazást választottunk ki, kezdjük a megismeréssel. 

    ![Felfedezés mintaadatokkal](./media/end-user-apps/power-bi-explore.png)

7.  Az új alkalmazás az irányítópulttal nyílik meg. Az alkalmazás *tervezője* úgy is beállíthatta volna, hogy az alkalmazás a jelentéssel nyíljon meg.  

    ![Felfedezés mintaadatokkal](./media/end-user-apps/power-bi-new-app.png)


## <a name="interact-with-the-dashboards-and-reports-in-the-app"></a>Irányítópultok és jelentések használata az alkalmazásban
Szánjon rá egy kis időt, és ismerkedjen meg az alkalmazás részét képező irányítópulton és jelentéseken található adatokkal. Minden szokásos Power BI-művelethez hozzáférhet, többek között a szűréshez, a kijelöléshez, a rendezéshez és a részletezéshez.  Még egy kicsit zavaros, hogy mi a különbség az irányítópultok és a jelentések között?  Olvassa el az [irányítópultokról szóló cikket](end-user-dashboards.md), valamint a [jelentésekről szóló cikket](end-user-reports.md).  

## <a name="update-an-app"></a>Alkalmazás frissítése 

Az alkalmazások készítői időnként az alkalmazás újabb verzióit adhatják ki. Az új verzió beszerzésének módja attól függ, hogy hogyan jutott hozzá az eredetihez. 

* Ha az alkalmazást a vállalatától kapta meg, akkor az új verzióra frissítés a háttérben történik – Önnek nincs teendője. 

* Ha az alkalmazást az AppSource-ból szerezte be, az alkalmazás megnyitásakor egy értesítési sáv jelenik meg. Ez az értesítés tudatja Önnel, hogy új verzió érhető el. 

    1. A frissítéshez válassza a **Letöltés** lehetőséget.  

        <!--![App update notification](./media/end-user-app-view/power-bi-new-app-version-notification.png) -->

    2. Amikor a rendszer rákérdez a frissített alkalmazás telepítésére, válassza a **Telepítés** lehetőséget. 

        ![Frissítés telepítése](./media/end-user-app-view/power-bi-install.png) 

    3. Mivel már rendelkezik az alkalmazásnak egy verziójával, eldöntheti, hogy felülírja a meglévő verziót, vagy új munkaterületen telepíti a frissített alkalmazást.   

        ![Régi alkalmazásverzió felülírása](./media/end-user-app-view/power-bi-already-installed.png) 


    > [!NOTE] 
    > Egy új verzió telepítése a jelentéseken és irányítópultokon végzett összes módosítást felülírja. Ha meg szeretné tartani a módosított jelentéseket és irányítópultokat, telepítés előtt más néven vagy más helyre mentheti azokat. 

    4. A frissített verzió telepítése után válassza az **Alkalmazás frissítése** lehetőséget a frissítési folyamat befejezéséhez. 


## <a name="next-steps"></a>Következő lépések
* [Vissza az alkalmazás áttekintéséhez](end-user-apps.md)
* [Power BI-jelentés megtekintése](end-user-report-open.md)
* [A tartalom megosztásának egyéb módjai](end-user-shared-with-me.md)
