---
title: Mi a Power BI-alkalmazás?
description: A Power BI-ban az alkalmazások egy helyen hozzák össze az összefüggő irányítópultokat és jelentéseket.
author: mihart
manager: kvivek
ms.reviewer: lukaszp
ms.custom: seodec18
ms.service: powerbi
ms.subservice: powerbi-service
ms.topic: conceptual
ms.date: 01/21/2019
ms.author: mihart
LocalizationGroup: Share your work
ms.openlocfilehash: 0b423310e88917c910d44f15247bbaec49732f2c
ms.sourcegitcommit: 54907bb59a5c31b25d368d83a0c4faa5e2f0db66
ms.translationtype: HT
ms.contentlocale: hu-HU
ms.lasthandoff: 01/24/2019
ms.locfileid: "54838324"
---
# <a name="apps-in-power-bi"></a>Alkalmazások a Power BI-ban
## <a name="what-is-a-power-bi-app"></a>Mi a Power BI-alkalmazás?
Az *alkalmazás* egy olyan Power BI-tartalomtípus, amely az összetartozó irányítópultokat és jelentéseket egy helyen kombinálja. Egy alkalmazás egy vagy több irányítópultot és egy vagy több jelentést tartalmazhat egy csomagban. Az alkalmazásokat Power BI-*tervezők* hozzák létre, majd terjesztik és osztják meg az olyan *fogyasztókkal*, mint Ön. 

Alkalmazásai az **Alkalmazások** tartalomlistába vannak rendezve.

![Alkalmazások a Power BI-ban](./media/end-user-apps/power-bi-apps-nav.png)

> [!NOTE]
> Az alkalmazás funkciójának használatához Power BI Pro-licencre van szükség. <!-- add link to how to figure out your license -->

## <a name="app-designers-and-app-consumers"></a>Alkalmazások ***tervezői*** és ***fogyasztói***
Szerepkörétől függően létrehozhat alkalmazásokat (ha tervező) saját maga vagy akár kollégái számára. Az is lehet, hogy mások által létrehozott alkalmazásokat kap és tölt le (fogyasztó). Ez a cikk az alkalmazások *fogyasztóinak* szól.

## <a name="advantages-of-apps"></a>Az alkalmazások előnyei
Az alkalmazásokat a Power BI szolgáltatásban ([https://powerbi.com](https://powerbi.com)) és mobileszközén is könnyen megtalálhatja és telepítheti. Egy alkalmazás telepítése után nem kell emlékeznie a sok különböző irányítópult nevére, mert mind együtt vannak egy alkalmazásban, a böngészőjében vagy a mobileszközén.

Valahányszor az alkalmazás szerzője frissítést bocsát ki, Ön automatikusan látja a változtatásokat. Az adatok frissítésének ütemezését is a szerző szabja meg, így azok naprakészségével sem Önnek kell törődnie. 

<!-- add conceptual art -->
## <a name="get-a-new-app"></a>Új alkalmazás letöltése
Alkalmazásokat sokféleképpen be lehet szerezni. 
- Az alkalmazást annak szerzője automatikusan telepítheti az Ön Power BI-fiókjába, így amikor Ön megnyitja a Power BI-t, az új alkalmazás megjelenik az **Alkalmazások** tartalomlistában. 
- Az alkalmazás szerzője e-mailt küldhet Önnek egy közvetlenül az alkalmazásra mutató hivatkozással. A hivatkozás megnyitja az alkalmazást a Power BI-ban.
- Alkalmazásokat kereshet az AppSource-ban, ahol minden Ön által hozzáférhető alkalmazás megjelenik. Az AppSource a vállalatán belüli, és azon kívüli jelentéstervezők által közzétett alkalmazásokat is tartalmazza. Az AppSource-ban találhat akár egy Ön által már használt szolgáltatáshoz (például a Google Analyticshez, a GitHubhoz vagy a Microsoft Dynamicshoz) készült alkalmazást is. 
- Mobileszközén a Power BI-ban alkalmazást csak közvetlen hivatkozásról telepíthet, az AppSource-ból nem. Ha a szerző automatikusan telepíti az alkalmazást, akkor az megjelenik az Ön alkalmazásainak listájában.


## <a name="next-step"></a>Következő lépés
* [Alkalmazás megnyitása és kezelése](end-user-app-view.md)

