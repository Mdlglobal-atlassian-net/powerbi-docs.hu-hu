---
title: A Power BI módszere a tartalom naprakészen tartására
description: Megtudhatja, hogyan gondoskodik arról a Power BI, hogy Ön az adatok, jelentések, irányítópultok és alkalmazások legújabb verziójával dolgozhasson.
author: mihart
manager: kvivek
ms.service: powerbi
ms.custom: ''
ms.subservice: powerbi-consumer
ms.topic: overview
ms.date: 02/08/2019
ms.author: mihart
LocalizationGroup: Get started
ms.openlocfilehash: 4b4bc6398466b4c603126efed5b6591c9c3ad6c0
ms.sourcegitcommit: a054782370dec56d49bb205ee10b7e2018f22693
ms.translationtype: HT
ms.contentlocale: hu-HU
ms.lasthandoff: 02/22/2019
ms.locfileid: "56662020"
---
# <a name="your-content-is-up-to-date"></a>A tartalma naprakész
*Fogyasztóként* a *tervezők* által létrehozott, Önnel megosztott tartalmakkal dolgozik. Előfordulhat, hogy nem tudja, hogy a tartalom naprakész-e, vagy csak tudni szeretné, hogy mikor frissítették utoljára. Ha biztos lehet benne, hogy a legújabb verzióval rendelkezik, magabiztosan dolgozhat.  
 
![Power BI-irányítópult](media/end-user-consumer/power-bi-service.png)


A jó döntések meghozatalában gyakran kritikus fontosságú a legfrissebb adatok használata. Hogyan győződhet meg róla, hogy a legfrissebb tartalmakat használja? A legtöbb esetben ehhez nem kell tennie semmit. Az Önnel megosztott alkalmazások automatikusan frissülnek a tervező által beállított ütemezés szerint. Ugyanez vonatkozik az Önnel megosztott irányítópultokra és jelentésekre is – a tervező kézzel vagy egy automatizált frissítési ütemezéssel gondoskodik a tartalom naprakészen tartásáról.  

Ha kérdése van az adatok verziójával kapcsolatban, forduljon a tervezőhöz.

## <a name="how-to-locate-the-name-of-the-designer"></a>A tervező nevének megkeresése

### <a name="apps"></a>Alkalmazások

Az alkalmazás képernyőjén a tervező neve és az alkalmazás létrehozásának dátuma is megjelenik.  

1. A bal oldali navigációs panelen válassza az **Alkalmazások** lehetőséget.

    ![bal oldali navigációs panel](media/end-user-fresh/power-bi-nav-apps.png)

    Minden alkalmazásnál láthatja a címet és a létrehozás dátumát. 

2. Ha a kurzort az alkalmazás fölé helyezi, megjelenik a tervező neve. 

    ![2 alkalmazás, az egyik kijelölve](media/end-user-fresh/power-bi-app.png)


### <a name="shared-with-me"></a>Velem megosztva
A **Velem megosztva** képernyőn megjelenik a tartalom tulajdonosának neve, valamint a tartalom megosztásának dátuma.

![a Velem megosztva képernyő a módosítás dátumával és a tulajdonossal](media/end-user-fresh/power-bi-shared-new.png) 


## <a name="how-to-look-up-the-last-refresh-date"></a>A legutóbbi frissítés dátumának megkeresése
Ha érdekli, a legtöbb tartalom esetében megtudhatja a legutóbbi frissítés dátumát is. 

### <a name="dashboard-tiles"></a>Irányítópult-csempék
Irányítópult-csempék esetén a Legutóbbi frissítés időbélyegének megjelenítéséhez tekintse meg a csempét fókusz módban.

1. Az irányítópult-csempén válassza a három pont (...) lehetőséget, majd a **Megnyitás fókusz módban** lehetőséget.

    ![a három pont után megjelenő menü](media/end-user-fresh/power-bi-focus.png)

2. A legutóbbi frissítés dátuma a jobb felső sarokban jelenik meg. Ha nem látja, bontsa ki a böngészőt. 

    ![széles böngésző a legutóbbi frissítés dátumával](media/end-user-fresh/power-bi-last-refresh2.png)

### <a name="from-dashboards-and-reports"></a>Irányítópultokban és jelentésekben
A legutóbbi frissítés dátumát egy másik módszerrel, a **Kapcsolódó megtekintése** lehetőséggel is megkeresheti.  A **Kapcsolódó megtekintése** lehetőség a Power BI felső menüsávjában érhető el.

![A Kapcsolódó megtekintése lehetőség kiválasztása a menüből](media/end-user-fresh/power-bi-view-related.png)

A **Kapcsolódó tartalom** panelen láthatók a legújabb frissíts adatai az irányítópult vagy a jelentés mögöttes adatkészletéhez.

![Power BI-irányítópult](media/end-user-fresh/power-bi-last-refresh.png)

## <a name="what-happens-if-an-app-is-deleted-by-the-designer"></a>Mi történik, ha egy alkalmazást töröl a tervező?

Ha egy tervező töröl egy alkalmazást, az ahhoz tartozó irányítópultok és jelentések automatikusan eltűnnek az Ön Power BI-munkaterületéről is. Többé nem lesznek elérhetők, és nem fogják látni a Navigációs panelen sem az alkalmazást.


## <a name="subscribe-to-see-changes"></a>Feliratkozás a módosítások megtekintéséhez
Ha naprakész szeretne maradni, feliratkozhat egy jelentésre vagy irányítópultra. Így a bejelentkezés és a jelentés vagy irányítópult megnyitása helyett megbízhatja a Power BI-t, hogy küldjön Önnek egy pillanatképet bizonyos időközönként.  További információ: [Feliratkozás irányítópultokra és jelentésekre](end-user-subscribe.md).

## <a name="set-data-alerts"></a>Adatriasztások beállítása
Szeretne értesítést kapni, ha az adatok egy Ön által megadott korláton túlmenően módosulnak? [Hozzon létre egy adatriasztást](end-user-alerts.md).  Adatriasztásokkal könnyen naprakész maradhat. Ezek segítségével megbízhatja a Power BI-t, hogy küldjön Önnek egy e-mailt, ha egy jelentés értéke meghalad egy adott küszöböt.  Ilyen lehet például, ha a készlet 25 egység alá csökken, vagy az értékesítések meghaladják a kitűzött célt.  

## <a name="next-steps"></a>Következő lépések
[Adatriasztás létrehozása](end-user-alerts.md)    
[Feliratkozás irányítópultokra és jelentésekre](end-user-subscribe.md)    
[Kapcsolódó tartalom megtekintése](end-user-related.md)    
