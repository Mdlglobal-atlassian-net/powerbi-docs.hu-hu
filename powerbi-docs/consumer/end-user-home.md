---
title: Tartalom keresése a Power BI szolgáltatás kezdőlapjáról
description: Nyissa meg a Kezdőlapot, ahol jelentéseket, irányítópultokat és alkalmazásokat kereshet meg és nyithat meg.
author: mihart
ms.reviewer: ''
ms.service: powerbi
ms.subservice: powerbi-consumer
ms.topic: conceptual
ms.date: 01/28/2020
ms.author: mihart
LocalizationGroup: Get started
ms.openlocfilehash: dd83388c00b2415c43355bb57c271b430a9abc53
ms.sourcegitcommit: 8b300151b5c59bc66bfef1ca2ad08593d4d05d6a
ms.translationtype: HT
ms.contentlocale: hu-HU
ms.lasthandoff: 01/30/2020
ms.locfileid: "76888879"
---
# <a name="find-your-dashboards-reports-and-apps"></a>Irányítópultok, jelentések és alkalmazások megkeresése
A Power BI-ban a *tartalom* kifejezés alkalmazásokra, irányítópultokra és jelentésekre vonatkozik. A tartalmat a Power BI *tervezői* hozzák létre, akik megosztják azokat a munkatársakkal, például Önnel. A tartalom elérhető és megtekinthető a Power BI szolgáltatásban, és a Power BI használatához a legjobb, ha a Power BI **kezdőlapján** kezdi a munkát.

## <a name="explore-power-bi-home"></a>Ismerkedés a Power BI kezdőlapjával
Miután bejelentkezett a Power BI szolgáltatásba, válassza a **Kezdőlap** lehetőséget a navigációs panelen. 

![A Power BI szolgáltatás Kezdőlapjának képernyőképe.](media/end-user-home/power-bi-home-menu.png)


A Power BI a Kezdőlap területet jeleníti meg, ahogy az az alábbi ábrán látható.
 
![A Power BI szolgáltatás Kezdőlapjának képernyőképe.](media/end-user-home/power-bi-home.png)

A Power BI kezdőlapján három különböző módszerrel tekinthet meg és kereshet tartalmakat. Mindhárom ugyanahhoz a tartalomhoz fér hozzá, mindössze más-másféleképpen érik azt el. Néha kereséssel lehet megtalálni tartalmakat a legegyszerűbb és leggyorsabb módon, míg más esetben hatékonyabb módszer, ha kiválaszt egy *kártyát* a kezdőlapon.

- A kezdőlapon rendszerezve megtalálja a kedvenc és a legújabb tartalmakat, de vannak még itt ajánlott tartalmak és tanuláshoz használható források is. Minden tartalomhoz tartozik egy *kártya*, amelyen egy cím és egy ikon is látható. Ha kiválasztja a kártyát, megnyílik az adott tartalom.
- A bal oldalon egy panelt talál, amelyet navigációs panelnek hívunk. Ezen a panelen ugyanaz a tartalom látható, de más elrendezésben: Kedvencek, Legutóbbi, Alkalmazások és Velem megosztva kategóriákban. Innen megtekintheti a tartalomlistát, és kiválaszthatja a megnyitni kívánt elemet.
- A jobb felső sarokban található a globális keresőmező, amellyel megkeresheti a tartalmakat cím, név vagy kulcsszó alapján.

Az alábbi témakörökben részletesebben is megvizsgáljuk mindegyik lehetőséget, amelyekkel tartalmat kereshet és tekinthet meg.

## <a name="home-canvas"></a>Kezdőlap vászon
A Kezdőlapon megtekinthet minden olyan tartalmat, amelynek használatára jogosult. A Kezdőlap (lásd a fenti képet) először még nem tartalmaz sok mindent, de ez megváltozik majd, ha munkatársaival használatba veszi a Power BI-t.

A Kezdőlap emellett az ajánlott tartalmakkal és a tanulási forrásokkal is frissül majd. 
 
Amint használni kezdi a Power BI szolgáltatást, és a munkatársaktól irányítópultokat, jelentéseket és alkalmazásokat kap majd, a Power BI kezdőlapja fokozatosan megtelik ezekkel. Idővel az alábbi képen láthatóhoz fog hasonlítani.

![A Power BI szolgáltatás üdvözlőképernyőjének képernyőképe.](media/end-user-home/power-bi-home-oldest.png)

 
A következő néhány témakörben alaposabban szemügyre vesszük a Kezdőlapot felülről lefelé haladva.

## <a name="most-important-content-at-your-fingertips"></a>A legfontosabb tartalom mindig kéznél van

### <a name="favorites-and-frequents"></a>Kedvencek és gyakori elemek
Ez a felső szakasz a leggyakrabban felkeresett tartalomra mutató hivatkozásokat tartalmaz, illetve azokat, amelyeket Ön [Kiemeltként vagy kedvencként](end-user-favorite.md) megjelölt. Figyelje meg, hogy több kártyán sárga csillag látható; az a két alkalmazás és az az irányítópult kedvencekként lettek megjelölve. 

![Kedvencek úszó menü](./media/end-user-home/power-bi-favorites-frequents.png)

Emellett [kiemeltként](end-user-featured.md) is címkézheti a tartalmakat. Válassza ki a várhatóan leggyakrabban megtekintett irányítópultot vagy jelentést, és állítsa be *kiemelt* tartalomként. A Power BI szolgáltatás megnyitásakor először mindig a kiemelt irányítópult jelenik meg. 


### <a name="recents-and-my-apps"></a>Legutóbbi és Saját alkalmazások
A következő szakaszban a legutóbb meglátogatott tartalmak jelennek meg. Figyelje meg, hogy mindegyik kártyán időbélyeg is van. A **Saját alkalmazások** szakaszban azok az alkalmazások találhatók, melyeket Önnel megosztottak, vagy amelyeket Ön [az AppSource-ból töltött le](end-user-apps.md). Itt a legutóbbi alkalmazások jelennek meg. Ha kiválasztja az **Összes megjelenítése** lehetőséget, akkor megtekintheti az összes olyan alkalmazást, melyet megosztottak Önnel.

![legutóbbi alkalmazások](./media/end-user-home/power-bi-recent-apps.png)


### <a name="workspaces"></a>Munkaterületek
A Power BI szolgáltatás minden felhasználójának van egy **Saját munkaterülete**. A **Saját munkaterületen** csak akkor látható tartalom, ha töltött le Microsoft-mintákat, vagy saját irányítópultot, jelentést vagy alkalmazást hozott létre. Sok *fogyasztónál* a **Saját munkaterület** üres lesz, és üres is marad.  

![üres Saját munkaterület](./media/end-user-home/power-bi-empty-workspace.png)

Minden alkalommal, amikor [letölt egy alkalmazást](end-user-app-marketing.md) vagy [megosztanak Önnel egy alkalmazást](end-user-apps.md), létrejön egy új munkaterület.  Az *alkalmazás-munkaterület* megnyitásához válassza ki azt a Kezdőlap vásznon. 

![A Kertészeti munkaterület kiválasztva](./media/end-user-home/power-bi-workspace-section.png)

Megnyílik az alkalmazás a vásznon, a munkaterület neve pedig megjelenik a navigációs panelen. A munkaterületeken belül a Power BI szolgáltatás típusok szerint választja szét a tartalmakat: irányítópultok és jelentések. Bizonyos esetekben munkafüzetek és adatkészletek is találhatók itt. Ez az elrendezés fog megjelenni, amikor kiválaszt egy munkaterületet. Ebben a példában a **Kertészeti lánc** munkaterület négy irányítópultot és két jelentést tartalmaz.

![A Kertészeti munkaterület kiválasztva](./media/end-user-home/power-bi-search-workspace.png)

### <a name="shared-with-me"></a>Velem megosztva
A munkatársak megoszthatnak Önnel alkalmazásokat, egyéni irányítópultokat és jelentéseket is. Figyelje meg, hogy a **Velem megosztva** szakaszban három irányítópult és három jelentés van, amelyeket a munkatársai megosztottak Önnel.

![a kezdőlapon felsorolt megosztott tartalom](./media/end-user-home/power-bi-shared.png)

### <a name="recommended-apps"></a>Ajánlott alkalmazások
A tevékenységei és a fiókbeállításai alapján Power BI ajánlott alkalmazásokat is megjelenít. Ha kiválaszt egy alkalmazáskártyát, azzal megnyitja az alkalmazást.
 
### <a name="learning-resources"></a>Tanulási források
A Kezdőlap alján tanulási források láthatóak. Az, hogy pontosan milyen források jelennek meg, attól függ, hogy Ön milyen tevékenységeket végez, és hogy a Power BI-adminisztrátor milyen beállításokat alkalmazott. 
 
## <a name="explore-the-nav-pane"></a>Ismerkedés a navigációs panellel

A navigációs panel úgy osztályozza a tartalmakat, hogy könnyen és gyorsan megtalálja a szükséges elemeket.  

![A Power BI szolgáltatás navigációs paneljének képernyőképe.](media/end-user-home/power-bi-nav.png)


A navigációs panelen megkeresheti meg az irányítópultokat, jelentéseket és alkalmazásokat, és válthat is közöttük. Esetenként a tartalmat a leggyorsabban a navigációs panelen lehet megkeresni. A navigációs panel megjelenik, amint megnyitja kezdőlapot, és akkor is látható marad, amikor a Power BI szolgáltatás többi területén dolgozik. Az Elrejtés ikon kiválasztásával összecsukható ![A navigációs panel elrejtésére szolgáló ikon](media/end-user-home/power-bi-hide.png) .
  
A navigációs panel a tartalmakat tárolókba rendezi, amelyek hasonlóan vannak felosztva, amit korábban már a Kezdőlap vásznon is láttunk: Kedvenc, Legutóbbiak, Alkalmazások, Velem megosztva és munkaterületek. Az úszó menük használatával megtekintheti minden tárolóban csak a legutóbbi tartalmat, de tartalomlistákra is léphet, ha az egyes tárolókategóriákban az összes tartalmat meg szeretné tekinteni.
 
- Ha meg szeretné nyitni valamely tartalomszakaszt, és meg szeretné jeleníti az összes elemet, válassza ki a fejlécét.
- Ha az egyes tárolókban a legutóbbi elemeket szeretné megtekinteni, válassza az úszó menüt ( **>** ).

    ![Videó a legutóbbi tartalmak használatáról a navigációs panelen](media/end-user-home/power-bi-nav-bar.gif)

 
A keresett tartalmakat a navigációs panelen is gyorsan megtalálhatja. A tartalom a Kezdőlapon láthatóhoz hasonlóan van elrendezve, de kártyák helyett itt listákban jelennek meg. 

## <a name="search-all-of-your-content"></a>Keresés az összes tartalomban
A tartalmat néha a leggyorsabban kereséssel találhatja meg. Tegyük fel, hogy azt veszi észre, hogy a Kezdőlapon már nem jelenik meg egy irányítópult, amelyet egy ideje nem használt. Lehet, hogy emlékszik rá, hogy Aaron nevű kollégája megosztott Önnel valamit, de arra már nem emlékszik, hogy Aaron milyen nevet adott neki, vagy hogy milyen típusú tartalmat osztott meg: irányítópultot vagy jelentést. Vagy lehet, hogy már olyan sok tartalommal rendelkezik, hogy a keresés sokkal egyszerűbb, mint a görgetés vagy a rendezés. 
 
A keresőmező a Kezdőlap menüsávjának jobb felső részén található. Megadhatja az irányítópult teljes vagy részleges nevét, és rákereshet. Sőt, a kollégája nevét is megadhatja, és olyan tartalmakat is kereshet, amelyeket ő osztott meg Önnel. A keresés hatóköre úgy van kiválasztva, hogy minden olyan tartalomban keressen, amelyet Ön birtokol, illetve amelyekhez rendelkezik hozzáféréssel.

![Képernyőkép a Legutóbbira való keresésről a keresőmező használatával](media/end-user-home/power-bi-search-field.png)

## <a name="next-steps"></a>Következő lépések
[A Power BI alapfogalmainak](end-user-basic-concepts.md) áttekintése
