---
title: Vizualizációk személyre szabása a jelentésekben
description: A jelentések szerkesztése nélkül, saját igényei szerint módosíthatja, hogyan jelenjenek meg a jelentések.
author: mihart
ms.reviewer: ''
ms.service: powerbi
ms.subservice: powerbi-consumer
ms.topic: conceptual
ms.date: 05/09/2020
ms.author: mihart
LocalizationGroup: Reports
ms.openlocfilehash: 83f040fd021a3d3e1cd6ce344c84051c7ff58bb0
ms.sourcegitcommit: faa8cfb66e79ea16ba46605f752cc9ca57924d0e
ms.translationtype: HT
ms.contentlocale: hu-HU
ms.lasthandoff: 05/13/2020
ms.locfileid: "83383157"
---
# <a name="personalize-visuals-in-a-report"></a>Vizualizációk személyre szabása a jelentésekben

[!INCLUDE[consumer-appliesto-ynnn](../includes/consumer-appliesto-ynnn.md)]

Nehéz olyan vizualizációt készíteni, amely mindenkinek megfelel. Amikor azonban egy munkatársa megoszt Önnel egy jelentést, érdemes lehet módosítani a vizualizációkat, és a munkatársát sem kell megkérnie, hogy tegye meg ezt Ön helyett. 

Előfordulhat például, hogy szeretné felcserélni a tengelyek tartalmát, módosítani a vizualizációtípust vagy bővíteni az elemleírást. A **vizualizáció személyre szabása** funkcióval önállóan végrehajthatja a módosításokat, amikor pedig elkészült a kívánt vizualizáció, könyvjelzőként mentheti a későbbi ismételt használathoz. Nincs szüksége szerkesztési engedélyre sem a jelentéshez.

:::image type="content" source="media/end-user-personalize-visuals/power-bi-personalize.png" alt-text="Vizualizáció személyre szabása":::
 
## <a name="what-you-can-change"></a>Módosítható elemek

A funkcióval további megállapításokat nyerhet a Power BI-jelentések vizualizációinak alkalmi feltárásával. Íme néhány módosítás, amelyet végrehajthat. Az elérhető lehetőségek a vizualizáció típusától függően változhatnak. 

- Vizualizáció típusának módosítása
- Mérték vagy dimenzió cseréje
- Jelmagyarázat hozzáadása vagy eltávolítása
- Kettő vagy több mérték összehasonlítása
- Összesítések és hasonlók módosítása

A funkcióval nemcsak új feltárási lehetőségek válnak elérhetővé, hanem többféleképpen menthetőek és megoszthatóak a módosítások:

- A módosítások mentése
- A módosítások megosztása
- Egy jelentés összes módosításának visszaállítása
- Egy vizualizáció összes módosításának visszaállítása
- A legutóbbi módosítások törlése


## <a name="personalize-visuals-in-the-power-bi-service"></a>Vizualizációk testreszabása a Power BI szolgáltatásban

A vizualizációk személyre szabásával számos módon feltárhatja az adatokat anélkül, hogy ki kellene lépnie az Olvasó nézetből. Az alábbi példák a vizualizációk igény szerinti módosításának különféle módjait ismertetik. 

1. A Power BI szolgáltatásban nyisson meg egy jelentést olvasó nézetben.

2. A vizualizáció menüsávjában válassza a **Vizualizáció személyre szabása** ![Vizualizáció személyre szabása ikon](media/end-user-personalize-visuals/power-bi-personalize-visual-icon.png) ikont. 

3. A **Személyre szabás** mezők bármelyikének törléséhez válassza a **További beállítások (…)** elemet, majd a **Mező eltávolítása** parancsot.

### <a name="change-the-visualization-type"></a>Vizualizáció típusának módosítása

Ön szerint az adatok jobban áttekinthetőek lennének halmozott oszlopdiagram formájában? Módosítsa a **vizualizációtípust**.

:::image type="content" source="media/end-user-personalize-visuals/power-bi-personalize-change-visual-type.png" alt-text="Vizualizációtípus módosítása":::
 
### <a name="swap-out-a-measure-or-dimension"></a>Mérték vagy dimenzió cseréje
Cserélje le az X tengelyhez használt mezőt a lecserélni kívánt mező, majd egy másik mező kiválasztásával.

:::image type="content" source="media/end-user-personalize-visuals/power-bi-personalize-change-axis.png" alt-text="Tengely módosítása":::
 
### <a name="add-or-remove-a-legend"></a>Jelmagyarázat hozzáadása vagy eltávolítása
Jelmagyarázat hozzáadásával színkóddal láthat el egy vizualizációt a kategóriák szerint,. Ebben a példában színkódolást alkalmazunk a vállalatnév alapján. 

:::image type="content" source="media/end-user-personalize-visuals/power-bi-personalize-change-legend.png" alt-text="Jelmagyarázat hozzáadása vagy eltávolítása":::

### <a name="compare-two-or-more-different-measures"></a>Kettő vagy több eltérő mérték összehasonlítása
A + ikonnal több mértéket adhat hozzá egy vizualizációhoz, így összehasonlíthatja a különböző mértékek értékeit. Mértékek eltávolításához válassza a **További beállítások (…)** elemet, majd a **Mező eltávolítása** parancsot.

:::image type="content" source="media/end-user-personalize-visuals/power-bi-personalize-compare-measures.png" alt-text="Mértékek összehasonlítása":::

### <a name="change-aggregations"></a>Összesítések módosítása
Módosíthatja a mérték számításának módját, ha a **Személyre szabás** panelen módosítja az összesítést. Válassza a **További beállítások (…)** elemet, majd válassza ki a használni kívánt összesítést.

:::image type="content" source="media/end-user-personalize-visuals/power-bi-personalize-change-aggregation.png" alt-text="Összesítések módosítása":::

### <a name="capture-changes"></a>Változások rögzítése 
Személyes könyvjelzőkkel rögzítheti a változtatásokat, így visszatérhet a személyre szabott nézethez. Válassza a **Könyvjelzők** > **Személyes könyvjelzők** elemet, majd nevezze el a könyvjelzőt. 

:::image type="content" source="media/end-user-personalize-visuals/power-bi-personalize-bookmark.png" alt-text="Könyvjelző létrehozása":::
 
A könyvjelzőt beállíthatja alapértelmezett nézetként is.

### <a name="share-changes"></a>Módosítások megosztása 
Ha olvasási és újramegosztási engedéllyel is rendelkezik, a jelentés megosztásakor dönthet úgy, hogy belefoglalja a módosításokat.

:::image type="content" source="media/end-user-personalize-visuals/power-bi-personalize-share-changes.png" alt-text="Módosítások megosztása":::
 
### <a name="reset-all-your-changes-to-a-report"></a>Egy jelentés összes módosításának visszaállítása

A jelentésvászon jobb felső sarkában válassza a **Visszaállítás alapértelmezettre** elemet. Ezzel eltávolítja a jelentés módosításait, és visszaállítja a jelentést a szerzője által utoljára mentett állapotba.

:::image type="content" source="media/end-user-personalize-visuals/power-bi-personalize-reset-all.png" alt-text="Az összes módosítás visszaállítása":::
 
### <a name="reset-all-your-changes-to-a-visual"></a>Egy vizualizáció összes módosításának visszaállítása

A vizualizáció menüsávjában válassza a **Vizualizáció alaphelyzetbe állítása** lehetőséget az adott vizualizáció módosításainak eltávolításához és a szerzője által utoljára mentett állapotba való visszaállításához.

:::image type="content" source="media/end-user-personalize-visuals/power-bi-personalize-reset-visual.png" alt-text="Az összes vizualizáció módosításainak visszaállítása":::
 
### <a name="clear-recent-changes"></a>Legutóbbi módosítások törlése

A radír ikonnal minden módosítást törölhet, amelyet a **Személyre szabás** panel megnyitása óta végzett.  

:::image type="content" source="media/end-user-personalize-visuals/power-bi-personalize-revert-changes.png" alt-text="Legutóbbi módosítások visszaállítása":::

## <a name="limitations-and-known-issues"></a>Korlátozások és ismert problémák

A funkció jelenleg néhány korlátozást von magával.

- A **vizualizáció személyre szabása** kikapcsolható a teljes jelentésre vagy csak egy adott vizualizációra vonatkozóan. Ha nem lehetséges egy vizualizáció személyre szabása, egyeztessen a bérlői rendszergazdával vagy a jelentéstulajdonossal. A jelentéstulajdonos kapcsolattartási adatainak megjelenítéséhez válassza ki a jelentés nevét a Power BI menüsávjából.
- A felhasználói felfedezések nem maradnak meg automatikusan. A módosítások rögzítéséhez személyes könyvjelzőként kell menteni a nézetet.
- A vizualizációk nem módosíthatók a Power BI-mobilalkalmazásokban. A Power BI személyes könyvjelzőiben mentett vizualizációmódosítások azonban megmaradnak a mobilalkalmazásokban is.

Emellett tisztában vagyunk néhány problémával, amelyeknek már dolgozunk a megoldásán:

- Hierarchia hozzáadása nem támogatott, az egyes gyermekelemeket külön kell hozzáadni.
- A személyes könyvjelzők esetében előfordulhat, hogy eltérő eredményt kap a kiválasztott szekvenciától függően. Az eltérések azért lehetségesek, mert nem rögzítjük a jelentés teljes állapotát, csak az elvégzett módosításokat. Megkerülő megoldásként használja az **Alaphelyzetbe állítás** lehetőséget, majd válassza ki a megtekinteni kívánt könyvjelzőt. 

## <a name="next-steps"></a>Következő lépések
[Jelentésvizualizáció másolása statikus képként](../visuals/power-bi-visualization-copy-paste.md)    
További kérdései vannak? [Kérdezze meg a Power BI közösségét](https://community.powerbi.com/)

