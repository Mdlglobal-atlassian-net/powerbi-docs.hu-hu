---
title: "Elemleírások testreszabása a Power BI Desktopban"
description: "Egyéni elemleírások létrehozása a vizualizációkhoz az összetevők húzásával"
services: powerbi
documentationcenter: 
author: davidiseminger
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 12/06/2017
ms.author: davidi
LocalizationGroup: Create reports
ms.openlocfilehash: f44f74934bbac345bef165492e83f6ce783b5513
ms.sourcegitcommit: 88c8ba8dee4384ea7bff5cedcad67fce784d92b0
ms.translationtype: HT
ms.contentlocale: hu-HU
ms.lasthandoff: 02/24/2018
---
# <a name="customizing-tooltips-in-power-bi-desktop"></a>Elemleírások testreszabása a Power BI Desktopban
Az elemleírások használatával elegáns módon lehet kiegészítő környezeti információkat és részleteket megjeleníteni a vizualizációkban lévő adatpontokról. Az alábbi képen egy diagramhoz hozzáadott elemleírás látható a Power BI Desktopban.

![](media/desktop-custom-tooltips/custom-tooltips_1.png)

A képi megjelenítés létrehozásakor az alapértelmezett elemleírás az adatpont értékét és kategóriáját jeleníti meg. Számos esetben bizonyulhat hasznosnak az elemleírásban megjelenő információk testreszabása, mivel így további kontextus és információk biztosíthatók a vizualizációt megtekintő felhasználóknak. Az egyéni elemleírásokkal további adatpontokat adhat meg, amelyek az elemleírás részeként jelennek meg.

## <a name="how-to-customize-tooltips"></a>Az elemleírások testreszabása
Az elemleírások testreszabásához a **Képi megjelenítések** ablaktábla **Mezők** területén egyszerűen húzzon át egy mezőt az **Elemleírások** gyűjtőbe az alábbi ábrán látható módon. Az alábbi ábrán négy mezőt húztunk az **Elemleírások** gyűjtőbe.

![](media/desktop-custom-tooltips/custom-tooltips_2.png)

Miután hozzáadta az Elemleírásokat a Mezők területen, a kurzort a képi megjelenítés adatpontjai fölé mozgatva az adott mezők értékei megjelennek az elemleírásban.

![](media/desktop-custom-tooltips/custom-tooltips_3.png)

## <a name="customizing-tooltips-with-aggregation-or-quick-calcs"></a>Elemleírások testreszabása összesítésekkel és gyors számításokkal
Lehetősége van az eszközelemek további testreszabására aggregátumfüggvények vagy *gyors számítások* kiválasztásával. Ehhez kattintson az **Elemleírás** gyűjtő melletti nyílra, majd válasszon az elérhető lehetőségek közül.

![](media/desktop-custom-tooltips/custom-tooltips_4.png)

Az **Elemleírások** számos módon testreszabhatók az adatkészlet bármely elérhető mezőjének használatával, így gyors információk és betekintések biztosíthatók az irányítópultokat és a jelentéseket megtekintő felhasználók számára.

