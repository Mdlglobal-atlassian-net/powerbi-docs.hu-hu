---
title: A Power BI Desktop adatnézete
description: A Power BI Desktop adatnézete
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 05/02/2018
ms.author: davidi
LocalizationGroup: Model your data
ms.openlocfilehash: 264dc3ee1daafd077a6e9a56f62eb86c6a3f528a
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: hu-HU
ms.lasthandoff: 06/04/2018
ms.locfileid: "34291374"
---
# <a name="data-view-in-power-bi-desktop"></a>A Power BI Desktop adatnézete
Az **adatnézet** segítségével megvizsgálhatja, felderítheti és megismerheti Power BI Desktop-modellben lévő adatokat. Az adatnézettel másképp tekintheti meg a táblákat, oszlopokat és adatokat, mint a **Lekérdezésszerkesztőben**. Az adatnézettel a modellbe való betöltésük *után* tekintheti meg az adatokat.

Az adatok modellezésekor előfordulhat, hogy csak meg szeretné tekinteni egy tábla vagy oszlop aktuális tartalmát anélkül, hogy ehhez egy vizualizációt vagy jelentésvásznat kellene létrehoznia akár a sorok szintjéig. Ez különösen jellemző, amikor mértékeket vagy számított oszlopokat hoz létre, vagy amikor azonosítani szeretné az adatok típusát vagy kategóriáját.

Lássuk mindezt közelebbről.

![](media/desktop-data-view/dataview_fullscreen.png)

**1.** Adatnézet ikon: Erre kattintva léphet át az adatnézetbe.

**2.** Adatrács: A kijelölt táblát és a benne lévő összes oszlopot és sort jeleníti meg. A jelentésnézetben rejtett oszlopok itt kiszürkítve jelennek meg. A jobb gombbal az egyes oszlopokra kattintva érheti el a beállításokat.

**3.** Modellezés menüszalag: Lehetővé teszi a kapcsolatok kezelését, a számítások létrehozását és az oszlopok adattípusának, formátumának és adatkategóriájának szerkesztését.

**4.** Képletsáv: Itt adhatja meg a mértékek és a számított oszlopok DAX-képleteit.

**5.** Keresés: A modell tábláinak és oszlopainak keresésére szolgál.

**6.** Mezők listája: Az adatrácsban megtekintendő táblák vagy oszlopok kiválasztása.

