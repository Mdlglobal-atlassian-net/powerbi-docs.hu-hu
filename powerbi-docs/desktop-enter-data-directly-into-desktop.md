---
title: Adatok közvetlen bevitele a Power BI Desktopba
description: Adatok közvetlen és egyszerű felvétele a Power BI Desktopba
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 05/02/2018
ms.author: davidi
LocalizationGroup: Connect to data
ms.openlocfilehash: 51889b066095f7f69782bc72556d816007e1574a
ms.sourcegitcommit: 638de55f996d177063561b36d95c8c71ea7af3ed
ms.translationtype: HT
ms.contentlocale: hu-HU
ms.lasthandoff: 05/17/2018
---
# <a name="enter-data-directly-into-power-bi-desktop"></a>Adatok közvetlen bevitele a Power BI Desktopba
A Power BI Desktoppal lehetőség van adatok közvetlen bevitelére, amelyeket azután jelentések és vizualizációk készítéséhez használhat fel. Például kimásolhatja egy munkafüzet vagy egy weblap egyes részeit, majd beillesztheti ezeket a Power BI Desktopba.

A közvetlen adatbevitelhez válassza az **Adatbevitel** lehetőséget a **Kezdőlap** menüszalagról.

![](media/desktop-enter-data-directly-into-desktop/enter-data-directly_1.png)

Előfordulhat, hogy a Power BI Desktop szükség szerint kisebb átalakításokat végez az adatokon, ugyanúgy, mint amikor más forrásból tölt be adatokat. Például a következő esetben a rendszer az adatok első sorát fejlécekké léptette elő.

![](media/desktop-enter-data-directly-into-desktop/enter-data-directly_2.png)

A bevitt (vagy beillesztett) adatok formázásához a Szerkesztés gombra kattintva elindíthatja a **Lekérdezésszerkesztőt**, amelyben formázhatja és átalakíthatja az adatokat, mielőtt importálná azokat a Power BI Desktopba. Vagy a **Betöltés** gombra kattintva formázás nélkül importálhatja az adatokat.

Ha a **Betöltés** gombra kattint, a Power BI Desktop egy új táblát hoz létre az adataiból, amely ezután elérhető lesz a **Mezők** panelen. Az alábbi képen az látható, hogy a Power BI Desktop megjeleníti az új táblát az alapértelmezett *Table1* névvel, valamint a táblában létrehozott két mezőt.

![](media/desktop-enter-data-directly-into-desktop/enter-data-directly_3.png)

Készen is van. Ennyire egyszerű az adatbevitel a Power BI Desktopba.

Most már felhasználhatja a Power BI Desktopba bevitt adatokat vizualizációk és jelentések készítéséhez, vagy más olyan adatok kezeléséhez, amelyekhez később csatlakozni szeretne vagy amelyeket importálna, mint például Excel-táblázatok, adatbázisok vagy más egyéb adatforrás.

### <a name="next-steps"></a>Következő lépések
A Power BI Desktop használatával számos adatforráshoz csatlakozhat. Az adatforrásokkal kapcsolatos információkért lásd az alábbi forrásanyagokat:

* [Első lépések a Power BI Desktopban](desktop-getting-started.md)
* [Adatforrások a Power BI Desktopban](desktop-data-sources.md)
* [Adatok formázása és kombinálása a Power BI Desktoppal](desktop-shape-and-combine-data.md)
* [Kapcsolódás az Excelhez a Power BI Desktopban](desktop-connect-excel.md)   
* [Csatlakozás CSV-fájlokhoz a Power BI Desktopban](desktop-connect-csv.md)   

