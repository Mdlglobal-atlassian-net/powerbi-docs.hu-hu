---
title: A frissített menüszalag használata a Power BI Desktopban (előzetes verzió)
description: Az új menüszalaggal egyszerűen navigálhat a menük és parancsok között a Power BI Desktopban
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 02/20/2020
ms.author: davidi
LocalizationGroup: Connect to data
ms.openlocfilehash: df8c84b5b7baf55a32e07e3e48cb02317fdf7875
ms.sourcegitcommit: b22a9a43f61ed7fc0ced1924eec71b2534ac63f3
ms.translationtype: HT
ms.contentlocale: hu-HU
ms.lasthandoff: 02/21/2020
ms.locfileid: "77527437"
---
# <a name="use-the-updated-ribbon-in-power-bi-desktop-preview"></a>A frissített menüszalag használata a Power BI Desktopban (előzetes verzió)

A 2019. novemberi frissítéstől kezdve a Power BI Desktop átdolgozott menüszalagja biztosít a más Microsoft-termékekéhez, például a Microsoft Office-éhoz jobban illeszkedő megjelenést és felületet.

![Új menüszalag a Power BI Desktopban](media/desktop-ribbon/desktop-ribbon-02.png)

A frissített menüszalag előzetes verziójú, hogy a felhasználóktól és ügyfelektől összegyűjtött visszajelzések alapján gondoskodhassunk a kivételes élményről. Várakozással tekintünk az előzetes verzió, a visszajelzések és a fejlesztések néhány hónapja elé, mielőtt a Power BI Desktop menüszalagja általánosan elérhető lesz. 

## <a name="how-to-enable-the-updated-ribbon"></a>A frissített menüszalag engedélyezése

A Power BI frissített menüszalagja előzetes funkció, amelyet engedélyezni kell. Az engedélyezéshez válassza a **Fájl > Lehetőségek és beállítások > Lehetőségek** menüpontot, majd a bal oldali oszlop **Előzetes funkciók** elemét. A jobb oldali panelen található a **Frissített menüszalag** jelölőnégyzete. Az előzetes funkció engedélyezéséhez jelölje be a **Frissített menüszalag** melletti jelölőnégyzetet. Ahhoz, hogy az előzetes funkció módosítása érvénybe lépjen, újra kell indítania a Power BI Desktopot.

![A Power BI Desktop frissített menüszalagjának beállítása](media/desktop-ribbon/desktop-ribbon-01.png)


## <a name="features-of-the-new-ribbon"></a>Az új menüszalag funkciói

A menüszalag frissítésével járó előnyök célja, hogy a Power BI Desktop és a több Microsoft-termék felülete is könnyen kezelhető és ismerős legyen. 

![Új menüszalag a Power BI Desktopban](media/desktop-ribbon/desktop-ribbon-03.png)

Ezek az előnyök az alábbi kategóriákba sorolhatók:

* **Továbbfejlesztett megjelenés, működés és elrendezés** – a frissített Power BI Desktop-menüszalag ikonjai és funkciói az Office-alkalmazások menüszalag-elemeinél megszokott megjelenéshez, működéshez és elrendezéshez igazodnak.

    ![Továbbfejlesztett megjelenés és működés](media/desktop-ribbon/desktop-ribbon-04.png)

* **Intuitív Téma-katalógus** – a **Nézet** menüszalagon található Téma-katalógus a PowerPoint témakatalógusánál megszokott módon jelenik meg és működik. Ennek részeként a menüszalagon lévő képek megmutatják, hogyan jelennek meg a téma módosításai, például a színkombinációk és betűkészletek a jelentésre alkalmazva. 

    ![Jobb témák](media/desktop-ribbon/desktop-ribbon-05.png)

* **Dinamikus menüszalag-tartalom a nézet alapján** – a Power BI Desktop meglévő menüszalagján a nem elérhető ikonok és parancsok csupán ki vannak szürkítve, így közel sem optimális felület áll elő. A frissített menüszalagon az ikonok dinamikusan vannak megjelenítve és elrendezve, így mindig tudni lehet, hogy mely lehetőségek állnak rendelkezésre az adott környezetben.

* **Egysoros menüszalag, amely összecsukva helyet takarít meg** – a frissített menüszalag egy további előnye, hogy maga a menüszalag egyetlen sorra csukható össze, és dinamikusan jeleníti meg a környezetnek megfelelő menüszalag-elemeket. 

    ![Összecsukott menüszalag](media/desktop-ribbon/desktop-ribbon-06.png)

* **Gyorsbillentyű-tippek a navigáláshoz és a gombok kiválasztásához** – a menüszalagon való navigálásban az **Alt + Windows gomb** lenyomásával aktiválható gyorsbillentyű-tippek segítenek. Ezek aktiválása után a billentyűzeten lenyomott billentyűkkel navigálhat.

    ![Gyorsbillentyű-tippek](media/desktop-ribbon/desktop-ribbon-07.png)

* **Egyéni formátumsztringek** – az egyéni formátumsztringeket nem csak a *Tulajdonságok* panelen állíthatja be, hanem a menüszalagon is. Jelölje ki a testreszabni kívánt mértéket vagy oszlopot. Ekkor a kijelöléstől függően megnyílik a **Mértékeszközök** vagy **Oszlopeszközök** helyi menü. A lap formázási szakaszában közvetlenül a legördülő mezőbe gépelheti be az egyéni formátumsztringet.

    ![Egyéni formátumsztringek](media/desktop-ribbon/desktop-ribbon-08.png)

* **Akadálymentesség** – a címsor, a menüszalag és a Fájl menü teljesen akadálymentes. A Ctrl + F6 billentyűkombinációval léphet a menüszalag szakaszra. Ott a **Tab** billentyűvel mozoghat a felső és az alsó sáv között, a nyílbillentyűkkel pedig az elemek között.


A látható változásokon kívül a frissített menüszalag lehetőséget biztosít a Power BI Desktop és a menüszalag későbbi frissítéseire, például az alábbiakra:

* Olyan rugalmasabb és intuitívebb vezérlőelemek létrehozása a menüszalagon, mint a vizualizációk katalógusa
* A *Fekete* és a *Sötétszürke* Office-témák hozzáadása a Power BI Desktophoz
* Az akadálymentesség javítása


## <a name="next-steps"></a>Következő lépések
A Power BI Desktop használatával számos adatforráshoz csatlakozhat. Az adatforrásokkal kapcsolatos információkért lásd az alábbi forrásanyagokat:

* [Mi az a Power BI Desktop?](desktop-what-is-desktop.md)
* [Adatforrások a Power BI Desktopban](desktop-data-sources.md)
* [Adatok formázása és kombinálása a Power BI Desktoppal](desktop-shape-and-combine-data.md)
* [Kapcsolódás az Excelhez a Power BI Desktopban](desktop-connect-excel.md)   
* [Adatok közvetlen bevitele a Power BI Desktopba](desktop-enter-data-directly-into-desktop.md)   

