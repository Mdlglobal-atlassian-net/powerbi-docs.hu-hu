---
title: "Szeletelők használata a Power BI Desktopban"
description: "A Power BI Desktopban szeletelőkkel szűrheti, emelheti ki és szabhatja testre a jelentéseket"
services: powerbi
documentationcenter: 
author: davidiseminger
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 02/05/2018
ms.author: davidi
ms.openlocfilehash: 107b4eace4e5b10b52900a4d15110c8acad0f462
ms.sourcegitcommit: db37f5cef31808e7882bbb1e9157adb973c2cdbc
ms.translationtype: HT
ms.contentlocale: hu-HU
ms.lasthandoff: 02/09/2018
---
# <a name="using-slicers-power-bi-desktop"></a>Szeletelők használata a Power BI Desktopban

A **Power BI Desktop** **szeletelőivel** szűrheti a jelentésoldalon lévő vizualizációk eredményeit. Emellett a szeletelőkkel könnyedén módosíthatja az alkalmazott szűrőt maga a szeletelő kezelésével. Arra vonatkozóan is megadhat beállításokat, hogyan jelenjen meg a szeletelő, és hogyan kezelheti azt. Az alábbi ábrán egy olyan szeletelő látható, melynek legördülő lista *típusa* látható. 

![](media/desktop-slicers/desktop-slicers_01.png)

A szeletelők különböző típusok egyikével jeleníthetők meg:

* Lista
* Legördülő lista
* Között
* Kisebb vagy egyenlő
* Nagyobb vagy egyenlő

A **Megjelenítések** panelen a **szeletelő** vizualizációra kattintva adhat hozzá szeletelőket jelentésekhez.

![](media/desktop-slicers/desktop-slicers_02.png)

A szeletelők a **Power BI Desktopban** és a **Power BI szolgáltatásban** is hasonlóan működnek. A szeletelők használatával kapcsolatos oktatóanyagot lásd: [Szeletelők a Power BI szolgáltatásban (oktatóanyag)](power-bi-visualization-slicers.md).

## <a name="synchronize-slicers-across-report-pages"></a>Szeletelők szinkronizálása jelentésoldalak között

A **Power BI Desktopban** szinkronizálhatja a szeletelőket több jelentésoldal között. A szeletelők szinkronizálásához a menüszalag **Nézet** paneljén kattintson a **Szeletelők szinkronizálása** lehetőségre. A szeletelők szinkronizálásakor megjelenik a **Szeletelők szinkronizálása** panel, a következő ábrán látható módon.

![](media/desktop-slicers/desktop-slicers_03.png)

A **Szeletelők szinkronizálása** panelen megadhatja, hogyan legyen szinkronizálva a szeletelő a jelentésoldalak között. Megadhatja, hogy az egyes szeletelők **alkalmazva** legyenek-e az egyes különálló jelentésoldalakon, és hogy a szeletelő **látható** legyen-e az egyes különálló jelentésoldalakon.

Elhelyezhet például egy szeletelőt a jelentés **2. oldalán**, az alábbi ábrán látható módon. Ezután megadhatja, hogy az adott szeletelő minden kiválasztott oldalon *alkalmazva* legyen-e, és hogy a szeletelő *látható* legyen-e a jelentés minden kiválasztott oldalán. Ezek tetszőleges kombinációját alkalmazhatja minden egyes szeletelő esetében. 

![](media/desktop-slicers/desktop-slicers_04.png)

A panelen található **Hozzáadás az összeshez** hivatkozással a kiválasztott szeletelőt a jelentés minden oldalán alkalmazhatja.

Vegye figyelembe, hogy a **Szeletelők szinkronizálása** panelen megjelenő kijelölések csak a *kiválasztott szeletelőre* érvényesek. Több szeletelőt is alkalmazhat különböző oldalakra, és a panelen megadhatja, hogy az egyes szeletelők hogyan legyenek egyenként alkalmazva a jelentés különböző oldalain. 

A szeletelők kijelölése szinkronizálható, azonban más kijelölések, mint például a stílusbeállítások, a szerkesztés és a törlés *nem* szinkronizálható. 

## <a name="next-steps"></a>Következő lépések

Az alábbi cikkeket is érdekesnek találhatja:

* [Szeletelők a Power BI szolgáltatásban (oktatóanyag)](power-bi-visualization-slicers.md)
* [A numerikustartomány-szeletelő használata a Power BI Desktopban](desktop-slicer-numeric-range.md)
* [Relatív dátumszeletelő és -szűrő használata a Power BI Desktopban](desktop-slicer-filter-date-range.md)

