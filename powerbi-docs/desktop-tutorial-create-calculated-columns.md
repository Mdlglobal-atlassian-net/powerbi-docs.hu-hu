---
title: 'Oktatóanyag: Számított oszlopok létrehozása a Power BI Desktopban'
description: 'Oktatóanyag: Számított oszlopok létrehozása a Power BI Desktopban'
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: tutorial
ms.date: 05/21/2018
ms.author: davidi
LocalizationGroup: Learn more
ms.openlocfilehash: d8d11d3f8cf61d01fb3c81519a2b11e729b8671c
ms.sourcegitcommit: 2a7bbb1fa24a49d2278a90cb0c4be543d7267bda
ms.translationtype: HT
ms.contentlocale: hu-HU
ms.lasthandoff: 06/26/2018
ms.locfileid: "34456226"
---
# <a name="tutorial-create-calculated-columns-in-power-bi-desktop"></a>Oktatóanyag: Számított oszlopok létrehozása a Power BI Desktopban

Időnként az elemzett adatok nem tartalmazzák a kívánt eredményhez szükséges mezőt. Ekkor nyernek jelentőséget a *számított oszlopok*. A számított oszlopok az oszlopok értékeinek meghatározásához Data Analysis Expressions- (DAX-) képleteket használnak, amelyek bármik lehetnek, a több különböző oszlopból származó szöveges értékek összeillesztésétől a numerikus értékek más értékekből történő kiszámításáig. Tegyük fel például, hogy az adatokban vannak **Város** és **Állam** oszlopok, de Ön egyetlen **Hely** mezőt szeretne, amelyben mindkettő szerepel, mint például „Miami, FL”. Pontosan erre szolgálnak a számított oszlopok.

A számított oszlopok hasonlóak a [mértékekhez](desktop-tutorial-create-measures.md), mert mindkettő DAX-képleteken alapul, de a használatuk módja különböző. A mértékek gyakran használhatók a vizualizációk **Értékek** területén, a más mezőkön alapuló eredmények kiszámításához. A számított oszlopok új **Mezők** formájában használhatók a vizualizációk sor, tengely, jelmagyarázat és csoport területein.

Ez az oktatóanyag bemutatja néhány számított oszlop létrehozását és jelentésvizualizációkban való felhasználását a Power BI Desktopban. 

### <a name="prerequisites"></a>Előfeltételek
- Az oktatóanyag olyan Power BI-felhasználóknak szól, akik már jól ismerik a speciálisabb modellek létrehozásának eljárásait a szolgáltatásban. Ehhez már tudnia kell, hogyan használhatja az **Adatok lekérése** és a **Power Query-szerkesztő** funkciót adatok lekérésére, több kapcsolódó táblával való munkára és mezőknek a jelentésvászonhoz történő hozzáadására. Ha még csak most ismerkedik a Power BI Desktoppal, mindenképp tekintse át a [Power BI Desktop használatának első lépéseit](desktop-getting-started.md) ismertető témakört.
  
- Az oktatóprogram a [Power BI Desktop Contoso értékesítési mintát](http://download.microsoft.com/download/4/6/A/46AB5E74-50F6-4761-8EDB-5AE077FD603C/Contoso%20Sales%20Sample%20for%20Power%20BI%20Desktop.zip) használja, ami azonos a [Saját mértékek létrehozása a Power BI Desktopban](desktop-tutorial-create-measures.md) című oktatóanyagban használt mintával. Ezek a fiktív Contoso, Inc. vállalattól származó értékesítési adatok egy adatbázisból lettek importálva, így Ön nem tud majd az adatforráshoz kapcsolódni, illetve nem tudja azt megtekinteni a Power Query-szerkesztőben. Töltse le és bontsa ki a fájlt saját számítógépére, majd nyissa meg a fájlt a Power BI Desktopban.

## <a name="create-a-calculated-column-with-values-from-related-tables"></a>Hozzon létre számított oszlopot, kapcsolódó táblákból származó értékekkel

Értékesítési jelentésében Ön termékkategóriákat és alkategóriákat egyetlen értékként kíván megjeleníteni, mint például „Mobiltelefonok – Kellékek”, „Mobiltelefonok – Okostelefonok és PDA-k” és így tovább. A **Mezők** listában nincs ilyen adatokat kínáló mező, van viszont egy **ProductCategory** (termékkategória) és egy **ProductSubcategory** (termék-alkategória) mező, mindegyik a saját táblájában. Ön létrehozhat egy számított oszlopot, amely egyesíti e két oszlop értékeit. A DAX-képletek kihasználhatják a már meglévő modell minden képességét, beleértve a már meglévő táblák közötti kapcsolatokat. 

 ![Oszlopok a Mező listában](media/desktop-tutorial-create-calculated-columns/create1.png)

1.  Válassza a **További beállítások** három pontjára (...), vagy a Mezők listában kattintson jobb gombbal a **ProductSubcategory** táblára, majd válassza az **Új oszlop** lehetőséget. Ez a művelet létrehozza az új oszlopot a ProductSubcategory táblában.
    
    ![Új oszlop](media/desktop-tutorial-create-calculated-columns/create2.png)
    
    A jelentésvászon tetején megjelenik a szerkesztőléc, amelyen elnevezheti az oszlopot, és beírhatja a DAX-képletet.
    
    ![Szerkesztőléc](media/desktop-tutorial-create-calculated-columns/create3.png)
    
2.  Alapértelmezés szerint az új számított oszlop neve egyszerűen Oszlop lesz. Ha nem nevezi át, akkor a további új oszlopok neve Oszlop 2, Oszlop 3 lesz, és így tovább. Az oszlopnak célszerű informatívabb nevet adni, ezért mivel az **Oszlop** neve már ki van jelölve a szerkesztőlécen, a **ProductFullCategory** név beírásával nevezze át, majd írjon be egy egyenlőségjelet (**=**).
    
3.  Az a cél, hogy az új oszlopban lévő értékek a ProductCategory névvel kezdődjenek. Mivel ez az oszlop egy másik, de kapcsolódó táblában található, a lekéréséhez a [RELATED](https://msdn.microsoft.com/library/ee634202.aspx) függvény használható.
    
    Az egyenlőségjel után írja be: **r**. Egy legördülő javaslati lista megjeleníti az összes R betűvel kezdődő DAX-függvényt. Az egyes függvényeket kijelölve megjelenik a függvény hatásának leírása. A függvénynév beírása közben a javaslatok listája a keresett függvényhez közeli lehetőségekre szűkül. Jelölje ki a **RELATED** függvényt, majd nyomja meg az **Enter** billentyűt.
    
    ![Válassza a RELATED függvényt](media/desktop-tutorial-create-calculated-columns/create4.png)
    
    Egy nyitó zárójel jelenik meg a RELATED függvénynek átadható, kapcsolódó oszlopok javaslati listájával, és a megadandó paraméterek leírásaival és részleteivel. 
    
    ![Válassza a ProductCategory elemet](media/desktop-tutorial-create-calculated-columns/create5.png)
    
4.  A **ProductCategory** táblában lévő **ProductCategory** oszlopra van szükség. Válassza a **ProductCategory[ProductCategory]** elemet, nyomja meg az **Enter** billentyűt, majd írjon be egy záró zárójelet.
    
    > [!TIP]
    > A szintaktikai hibákat leggyakrabban a hiányzó vagy máshová írt záró zárójelek okozzák, bár egyes esetekben a Power BI Desktop automatikusan hozzáadja.
    
4. Az új értékekben kötőjelekkel és szóközökkel kellene elválasztani a ProductCategories és a ProductSubcategories elemeket, ezért az első kifejezés záró zárójele után írja be a következőket: szóköz, „és”-jel (**&**), idézőjel (**"**), szóköz, kötőjel (**-**), szóköz, idézőjel, „és”-jel. A képletnek most így kell kinéznie:
    
    `ProductFullCategory = RELATED(ProductCategory[ProductCategory]) & " - " &`
    
    > [!TIP]
    > Ha több helyre van szüksége, válassza a lefelé mutató sávnyilat a szerkesztőléc jobb oldalán a képletszerkesztő kibontásához. A szerkesztőben nyomja le az **Alt + Enter** billentyűkombinációt, hogy lejjebb menjen egy sorral, és a **Tab** billentyűt az elmozgatáshoz.
    
5.  Írjon be egy nyitó szögletes zárójelet (**[**), majd válassza a **[ProductSubcategory]** oszlopot a képlet befejezéséhez. 
    
    ![Válassza a ProductSubcategory elemet](media/desktop-tutorial-create-calculated-columns/create6.png)
    
    A második kifejezésben nem kell újabb RELATED függvényt használnia a ProductSubcategory tábla hívásához, mert a számított oszlopot ebben a táblában hozza létre . A [ProductSubCategory] oszlopot a táblanév előtaggal (teljes) vagy anélkül is (nem teljes) beírhatja.
    
6.  A képlet befejezéséhez nyomja le az **Enter** billentyűt, vagy válassza a szerkesztőlécen lévő pipa jelet. Megtörténik a képlet ellenőrzése, majd a **ProductFullCategory** oszlop neve megjelenik a **ProductSubcategory** táblában a Mezők listában. 
    
    ![A ProductFullCategory oszlop elkészült](media/desktop-tutorial-create-calculated-columns/create7.png)
    
    >[!NOTE]
    >A Power BI Desktopban a számított oszlopok különleges ikont kapnak a mezőlistában, jelezve, hogy képleteket tartalmaznak. A Power BI szolgáltatásban (az Ön Power BI-webhelyén) nem lehet módosítani a képleteket, ezért a számított oszlopoknak nincs ikonja.
    
## <a name="use-your-new-column-in-a-report"></a>Az új oszlop felhasználható a jelentésekben

Mostantól az új ProductFullCategory oszlop használatával a SalesAmount ProductFullCategory szerint tekinthető meg.

1. Az összes ProductFullCategory nevet megjelenítő tábla létrehozásához válassza ki a **ProductFullCategory** oszlopot a **ProductSubcategory** táblából, vagy húzza onnan a jelentésvászonra.
   
   ![ProductFullCategory tábla](media/desktop-tutorial-create-calculated-columns/vis1.png)
    
2. Az egyes ProductFullCategory elemekhez tartozó SalesAmount értékesítési összeg megjelenítéséhez válassza ki vagy húzza a táblába a **SalesAmount** mezőt a **Sales** táblából.
   
   ![SalesAmount (Értékesítés összege) a ProductFullCategory elemek alapján](media/desktop-tutorial-create-calculated-columns/vis2.png)
    
## <a name="create-a-calculated-column-that-uses-an-if-function"></a>Hozzon létre egy számított oszlopot, amely IF függvényt alkalmaz

A Contoso értékesítési minta aktív és inaktív üzletekre vonatkozó értékesítési adatokat is tartalmaz. Egy Active StoreName (aktív üzlet név) mező létrehozásával biztosíthatja, hogy a jelentésében az aktív üzletek értékesítései egyértelműen elkülönüljenek az inaktív üzletek értékesítéseitől. Az új Active StoreName számított oszlopban mindegyik aktív üzlet megjelenik az üzlet teljes nevével, míg az inaktív üzleteket „Inaktív” név alatt csoportosítja a rendszer. 

Szerencsére az Üzletek táblának van egy **Állapot** nevű oszlopa, amelyben az aktív üzleteket „Be”, az inaktív üzleteket „Ki” érték jelzi, amelyek használatával értékek hozhatók létre az új Active StoreName oszlop számára. A DAX-képlet a logikai [IF](https://msdn.microsoft.com/library/ee634824.aspx) függvényt fogja használni az egyes üzletek Állapot értékének ellenőrzése, és az eredménytől függően fog egy bizonyos értéket kiadni. Ha egy üzlet Állapot értéke „On” („Be”), akkor a képlet kiadja az üzlet nevét. Ha az észlelt érték „Off” („Ki”), akkor a képlet „Inactive”(„Inaktív”) Active StoreName értéket fog hozzárendelni. 


1.  A **Stores** táblában hozzon létre egy új számított oszlopot, és a szerkesztőlécen adja neki az **Active StoreName** nevet.
    
2.  Az **=** jel után kezdje beírni az **IF** szót. A javaslati listában megjelennek a választható lehetőségek. Válassza ki az **IF** függvényt.
    
    ![Válassza ki az IF függvényt](media/desktop-tutorial-create-calculated-columns/if1.png)
    
3.  Az IF függvény első argumentuma annak logikai ellenőrzése, hogy az adott üzlet Állapot értéke „On”-e. Írjon be egy nyitó szögletes zárójelet **[**, am oszlopokat listáz a Stores táblából, majd válassza a **[Status]** elemet.
    
    ![Válassza a Status elemet](media/desktop-tutorial-create-calculated-columns/if2.png)
    
4.  Közvetlenül a **[Status]** után írja be a következőt: **= "On"**, majd írjon be egy vesszőt (**,**) az argumentum befejezéséhez. Az eszköztipp azt javasolja, hogy most adja meg a kiadandó értéket arra az esetre, ha az eredmény TRUE (igaz).
    
    ![TRUE érték hozzáadása](media/desktop-tutorial-create-calculated-columns/if3.png)
    
5.  Ha az üzlet Állapot értéke „On”, akkor meg kell jeleníteni az üzlet nevét. Írjon be egy nyitó szögletes zárójelet **[**, és válassza ki a **[StoreName]** oszlopot, majd írjon be egy újabb vesszőt. Az eszköztipp most azt jelzi, hogy adja meg a kiadandó értéket arra az esetre, ha az eredmény FALSE (hamis). 
    
    ![HAMIS érték hozzáadása](media/desktop-tutorial-create-calculated-columns/if4.png)
    
6.  Az értéknek *Inactive*-nek kell lennie, ezért a szerkesztőlécen írja be az **"Inactive"** kifejezést, majd fejezze be a képletet az **Enter** billentyű lenyomásával vagy a szerkesztőlécen a pipa jel választásával. Megtörténik a képlet ellenőrzése, majd az új oszlop neve megjelenik a **Stores** táblában a Mezők listában.
    
    ![Active StoreName oszlop](media/desktop-tutorial-create-calculated-columns/if5.png)
    
8.  Az új Active StoreName oszlop bármely más mezőhöz hasonlóan használható a vizualizációkban. A SalesAmounts értékek Active StoreName szerint történő megjelenítéséhez jelölje ki az **Active StoreName** mezőt, vagy húzza azt a vászonra, majd jelölje ki a **SalesAmount** mezőt, vagy húzza azt a táblába. Ebben a táblában az aktív üzletek önállóan, név szerint jelennek meg, de az inaktív üzleteket a rendszer a tábla végére, *Inactive* címmel csoportosítja. 
    
    ![A SalesAmount értékeket Active StoreName szerint megjelenítő tábla](media/desktop-tutorial-create-calculated-columns/if6.png)
    
## <a name="what-youve-learned"></a>Az oktatóanyag összefoglalása
A számított oszlopok tovább gazdagíthatják az adatokat, és megkönnyíthetik azok elemzését. Bemutattuk, hogyan történik a számított oszlopok létrehozása mezőlistában és a szerkesztőlécen, hogyan használhatók a javaslati listák és az eszköztippek a képletek összeállításához, hogyan kell megfelelő argumentumokkal meghívni például a RELATED és az IF DAX-függvényeket, és hogyan lehet felhasználni a számított oszlopokat a jelentésvizualizációkban.

## <a name="next-steps"></a>Következő lépések
Ha szeretné a DAX-képleteket részletesebben megismerni, és összetettebb képletekkel szeretne létrehozni számított oszlopokat, olvassa el a cikket, amely [a DAX alapszintű használatát ismerteti a Power BI Desktopban](desktop-quickstart-learn-dax-basics.md). Ez a cikk a DAX alapvető fogalmaira, a szintaxisra, a függvényekre és a környezet alaposabb megértésére összpontosít.

Mindenképp vegye fel a [Data Analysis Expressions (DAX) referenciát](https://msdn.microsoft.com/library/gg413422.aspx) a kedvencei közé. Ebben találja részletesen leírva a DAX-szintaxist, az operátorokat, valamint a több mint 200 DAX-függvényt.

