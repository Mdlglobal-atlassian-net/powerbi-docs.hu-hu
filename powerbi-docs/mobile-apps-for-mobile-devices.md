---
title: Mik a Power BI-mobilalkalmazások?
description: A Power BI mobilalkalmazásai segítségével bárhonnan elérheti helyi vagy a felhőben tárolt adatait. Mobileszközén is megtekintheti a Power BI-irányítópultokat és -jelentéseket.
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-mobile
ms.topic: overview
ms.date: 04/26/2018
ms.author: maggies
ms.custom: ''
ms.openlocfilehash: 4a3b5aec179eb9436f1d8ed8a58bcf97906e1c1f
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: hu-HU
ms.lasthandoff: 06/04/2018
ms.locfileid: "34294709"
---
# <a name="what-are-the-power-bi-mobile-apps"></a>Mik a Power BI-mobilalkalmazások?
A Power BI iOS, Android és Windows 10 rendszerekhez is kínál mobilalkalmazásokat. A mobilalkalmazásban a felhőbeli és helyszíni adatokhoz csatlakozhat, és használhatja ezeket az adatokat. 

![Power BI a mobileszközökön](media/mobile-apps-for-mobile-devices/power-bi-mobile-apps-all-up.png)

Jelentéseket a Power BI Desktopban hozhat létre. Irányítópultok létrehozására, valamint irányítópultok és jelentések megtekintésére a Power BI jelentéskészítő szolgáltatást használhatja ([https://powerbi.com](https://powerbi.com)). A helyszíni Power BI-jelentéseket a [Power BI jelentéskészítő kiszolgáló](report-server/get-started.md) használatával nézheti meg. Mindezek a jelentések és irányítópultok elérhetőek a Power BI mobilalkalmazásokban is, függetlenül attól, hogy azok a helyszínen vagy a felhőben vannak-e. Próbálja ki ezek megtekintését és kezelését a mobileszközén – legyen az akár iOS (iPad, iPhone, iPod touch vagy Apple Watch), androidos telefon vagy táblagép, vagy egy Windows 10-es eszköz.

## <a name="mobile-apps-for-different-devices"></a>Mobilalkalmazások különböző eszközökhöz

| **Eszköz** | **Legfontosabb tudnivalók** |
| --- | --- |
| [![iPhone](media/mobile-apps-for-mobile-devices/iphone-logo-50-px.png)](mobile-iphone-app-get-started.md) |Az **iPhone** bárhová elkíséri Önt – ahogyan az [iPhone-hoz készült Power BI mobilalkalmazás](mobile-iphone-app-get-started.md) is. A Power BI-jelentések megtekinthetők [telefonra optimalizált nézetben](mobile-apps-view-phone-report.md) is, de [Apple Watch eszközéhez is hozzáadhatja a Power BI-t](mobile-apple-watch.md), és a [Q&A virtuális elemző segítségével kérdéseket is feltehet](mobile-apps-ios-qna.md). <br/>[Az iOS-hez készült Power BI mobilalkalmazás](mobile-iphone-app-get-started.md) használatának első lépései. |
| [![iPad](media/mobile-apps-for-mobile-devices/ipad-logo-50-px.png)](mobile-iphone-app-get-started.md) |Az **iPad** készüléken a Power BI mobilalkalmazás úgy jeleníti meg az irányítópultokat és jelentéseket, ahogyan azokat a Power BI szolgáltatáshoz tervezték. Továbbá [Power BI jelentéskészítő kiszolgálóját, valamint a Reporting Services-KPI-ket és -jelentéseket](mobile-app-ssrs-kpis-mobile-on-premises-reports.md) az iPadjén is megtekintheti. [A Power BI-mobilalkalmazásban beállíthat adatriasztásokat](mobile-set-data-alerts-in-the-mobile-apps.md), amelyek figyelmeztetik, ha az irányítópultokban lévő adatok meghaladják a beállított korlátokat. <br/>[Az iOS-hez készült Power BI mobilalkalmazás](mobile-iphone-app-get-started.md) használatának első lépései. |
| [![Android rendszerű telefon](media/mobile-apps-for-mobile-devices/android-phone-logo-50-px.png)](mobile-android-app-get-started.md) |Az **androidos telefonokhoz** készült Power BI alkalmazással zsebre vághatja a Power BI-t, és naprakész, érintéssel vezérelhető mobil hozzáférést kaphat üzleti adataihoz. A jelentéseket [földrajzi hely alapján is szűrheti](mobile-apps-geographic-filtering.md). Azt is megteheti, hogy [beolvas egy QR-kódot androidos telefonján](mobile-apps-qr-code.md), és közvetlenül egy Power BI-irányítópultra vagy -jelentésre ugrik. <br/>[Az Androidhoz készült Power BI mobilalkalmazás](mobile-android-app-get-started.md) használatának első lépései. |
| [![Android rendszerű táblagép](media/mobile-apps-for-mobile-devices/android-tablet-logo-50-px.png)](mobile-android-app-get-started.md) |Ez a mobilalkalmazás számos különböző **androidos táblagépen** futtatható, így naprakész, érintéssel vezérelhető mobil hozzáférést kaphat üzleti adataihoz. Az androidos táblagépen a Power BI mobilalkalmazás úgy jeleníti meg az irányítópultokat és jelentéseket, ahogyan azokat a Power BI szolgáltatáshoz tervezték. [Megjelölheti kedvenc irányítópultjait és jelentéseit kedvencként](mobile-apps-favorites.md), így kedvenc Power BI jelentéskészítő kiszolgálójával és Reporting Services-KPI-jeivel és -jelentéseivel együtt gyorsan megtekintheti azokat. <br/>[Az Androidhoz készült Power BI mobilalkalmazás](mobile-android-app-get-started.md) használatának első lépései. |
| [![Windows rendszerű eszközök](media/mobile-apps-for-mobile-devices/win-10-logo-50-px.png)](desktop-getting-started.md) |A Windows 10-hez készült Power BI mobilalkalmazás bármilyen Windows 10-es eszközön futtatható, beleértve a Windows 10-es telefonokat is. A többi mobilalkalmazás által nyújtott szolgáltatások mellett a Windows 10-hez készült Power BI mobilalkalmazás további speciális funkciókat is kínál. Megteheti például, hogy [kitűz egy Power BI-irányítópultot a Windows 10 kezdőképernyőjére](mobile-pin-dashboard-start-screen-windows-10-phone-app.md) a Power BI mobilalkalmazásból. Továbbá [futtathatja a Power BI szolgáltatást bemutató üzemmódban a Surface Hubon](mobile-windows-10-app-presentation-mode.md) és a Windows 10-hez készült Power BI mobilalkalmazásban. <br/>[A Windows 10-es eszközökhöz készült Power BI mobilalkalmazás](mobile-windows-10-phone-app-get-started.md) használatának első lépései. |

## <a name="enterprise-support-for-the-power-bi-mobile-apps"></a>Nagyvállalati támogatás a Power BI mobilalkalmazásaihoz
A cégek a Microsoft Intune használatával kezelhetik az eszközöket és alkalmazásokat, beleértve az Android és iOS rendszerhez készült Power BI-mobilalkalmazásokat.

A Microsoft Intune segítségével a cégek szabályozhatják az olyan elemeket, mint a hozzáférési PIN-kódok bekérése, az alkalmazások adatkezelési módja, vagy a nem használt alkalmazások alkalmazásadatainak titkosítása.

További információk az [Android és iOS rendszerhez készült Power BI-mobilalkalmazások Microsoft Intune-nal történő konfigurálásáról](service-admin-mobile-intune.md). 

## <a name="next-steps"></a>Következő lépések
[Irányítópult megtekintése a mobilalkalmazásokban](mobile-apps-find-content-mobile-devices.md)


