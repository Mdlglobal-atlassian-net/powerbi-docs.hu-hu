---
title: Mi az a Power BI szolgáltatás?
description: Áttekintés a Power BI szolgáltatásról és annak helyéről a Power BI más alkotórészei között.
author: maggiesMSFT
ms.service: powerbi
ms.subservice: powerbi-service
featuredvideoid: B2vd4MQrz4M
ms.topic: overview
ms.date: 09/05/2019
ms.author: maggies
LocalizationGroup: Get started
ms.openlocfilehash: 22446936f36074379242bd54af15c9bb2864e4a8
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: hu-HU
ms.lasthandoff: 05/05/2020
ms.locfileid: "73874984"
---
# <a name="what-is-the-power-bi-service"></a>Mi az a Power BI szolgáltatás?
A **Power BI** szoftveres szolgáltatások, alkalmazások és összekötők együttese, amelyek közösen segítenek az üzleti elemzési eredmények létrehozásában, megosztásában és hasznosításában, az Önt és üzletét leghatékonyabban szolgáló módon. Az olykor Power BI online néven is említett Microsoft Power BI *szolgáltatás* (app.powerbi.com) a Power BI SaaS (*szolgáltatott szoftver*) része. A Power BI szolgáltatásban az *irányítópultokkal* ujjait a cége ütőerén tarthatja. Az irányítópulton *csempék* találhatók, amelyeket kiválasztva *jelentéseket* nyithat meg a további vizsgálódásokhoz. Az irányítópultok és csempék *adathalmazokhoz* kapcsolódnak, hogy minden releváns adatát egy helyen tekinthesse meg. 

További segítségre van szüksége annak megértéséhez, hogy milyen elemekből épül fel a Power BI? Lásd: [A Power BI szolgáltatás alapfogalmai tervezők számára](service-basic-concepts.md). [Lejátszási listánkat](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP) is megtekintheti a YouTube-on. A kezdéshez egy remek videó az *Introduction to Power BI service* (A Power BI szolgáltatás bemutatása):

> 
> <iframe width="560" height="315" src="https://www.youtube.com/embed/B2vd4MQrz4M" frameborder="0" allowfullscreen></iframe>
> 

A Power BI többi fő összetevője a **Power BI Desktop** windowsos asztali alkalmazás, valamint a Windows, iOS és Android rendszerű eszközökre készült Power BI **mobilalkalmazások**. Ezt a három elemet, &mdash;a Power BI Desktopot, a szolgáltatást és a mobilalkalmazást&mdash; munkatársaival együtt hasznosíthatja az üzleti elemzési eredmények létrehozására, megosztására és hasznosítására. Ennek áttekintését a [Mi a Power BI?](fundamentals/power-bi-overview.md) című cikkben olvashatja.

## <a name="creating-reports-in-the-service"></a>Jelentések létrehozása a szolgáltatásban
Egy jellemző Power BI-munkafolyamat egy jelentés elkészítésével kezdődik a Power BI Desktopban, majd annak közzétételével folytatódik a Power BI szolgáltatásban.  

Ez az általános munkafolyamat, de Power BI-jelentések közvetlenül a Power BI szolgáltatásban is létrehozhatók. Előfizetett valamilyen SaaS (szolgáltatott szoftver) alkalmazásra, például a Salesforce-ra? A Power BI olyan alkalmazásokat kínál, amelyek automatikusan hoznak létre irányítópultokat és jelentéseket online adataiból. Előnnyel indulhat, ha a Salesforce-hoz csatlakozik, vagy [kipróbálja a többi SaaS-alkalmazást](service-get-data.md), amelyekhez csatlakozni tud. Ha egy vállalat tagja, a vállalatánál valaki esetleg már közzé is tett [alkalmazásokat](service-create-distribute-apps.md), amelyeket megosztott önnel.

## <a name="sharing-your-findings"></a>Az eredmények megosztása 

A jelentések és irányítópultok létrehozása után megoszthatja azokat, hogy a végfelhasználók a Power BI szolgáltatásban és mobileszközökön megtekinthessék és kezelhessék őket. Az, hogy szabályozni tudja a munkái megosztását, a Power BI szolgáltatás egyik legfontosabb jellemzője. Munkaterületeket hozhat létre, ahol munkatársaival együttműködhetnek a jelentéseken és irányítópultokon. Ezeket aztán alkalmazásokként csomagolhatják és terjeszthetik. Magukat az adathalmazokat is megoszthatja, hogy mások a saját jelentéseik alapjául használják fel azokat. Többet is megtudhat [az alkotásai Power BI-beli megosztásának módszereiről](service-how-to-collaborate-distribute-dashboards-reports.md).

## <a name="next-steps"></a>Következő lépések
- Gyorsútmutató felhasználóknak: [Eligazodás a Power BI szolgáltatásban](consumer/end-user-experience.md)   
- [Oktatóanyag: Első lépések a Power BI szolgáltatással](service-get-started.md)
- [Rövid útmutató:: Csatlakozás adatokhoz a Power BI Desktopban](desktop-quickstart-connect-to-data.md)
