---
title: Szeletelők a Power BI-ban
description: Szeletelők a Power BI-ban
author: mihart
manager: kfile
ms.reviewer: ''
featuredvideoid: zIZPA0UrJyA
ms.service: powerbi
ms.component: powerbi-desktop
ms.topic: conceptual
ms.date: 05/25/2018
ms.author: v-thepet
LocalizationGroup: Visualizations
ms.openlocfilehash: 75ae82e43987cb42b858fe4350330fda3692cf97
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: hu-HU
ms.lasthandoff: 06/04/2018
ms.locfileid: "34721501"
---
# <a name="slicers-in-power-bi"></a>Szeletelők a Power BI-ban
A jelentést olvasók számára az összesítő értékesítési mérőszámok megjelenítése mellett az egyes körzeti vezetők teljesítményét és a különböző időkereteket is ki kell tudni mutatni. Létrehozhat különálló jelentéseket vagy összehasonlító diagramokat, illetve használhat szeletelőket. A szűrés másféle lehetőségét kínáló szeletelőkkel az adathalmaz a jelentés más vizualizációiban szereplő részére szűkíthető. 

Ez az útmutató az ingyenes [Kiskereskedelmi elemzési minta](sample-retail-analysis.md) használatával mutatja be a lista és dátumtartomány típusú szeletelők létrehozásának, formázásának és használatának lépéseit. Jó szórakozást a szeletelők formázásának és használatának felfedezéséhez! 

![slicer](media/power-bi-visualization-slicers/slicer2.gif)

## <a name="when-to-use-a-slicer"></a>Mikor érdemes szeletelőt használni?
A szeletelő kitűnően alkalmas a következő célokra:

* Gyakran használt vagy fontos szűrők megjelenítése a jelentésvásznon a könnyebb elérhetőség érdekében.
* Az aktuális szűrt állapot egyszerűbb megjelenítése legördülő lista használata nélkül. 
* Az adattáblák szükségtelen és rejtett oszlopai alapján történő szűrés.
* Jobban szűrt jelentések létrehozása azáltal, hogy a szeletelőket a lényeges vizualizációk mellett helyezi el.

A Power BI-szeletelőkre a következő korlátozások érvényesek:

- A szeletelő nem támogatja a beviteli mezőket.
- A szeletelő nem rögzíthető irányítópulthoz.
- A szeletelők nem támogatják a részletezést.
- A szeletelő nem támogatja a vizualizációszintű szűrőket.

## <a name="create-slicers"></a>Szeletelők létrehozása

Új szeletelők létrehozásához válassza a szeletelő ikont, és jelölje ki a szűréshez az adatmezőt (vagy az egérrel húzza azt a **Vizualizációs elemek** ablaktábla **Mezők** szövegdobozába), vagy előbb vizualizáció létrehozásához jelölje ki vagy húzza az adatmezőt, majd vizualizáció szeletelővé való átalakításához válassza a szeletelő ikont. Különböző adattípusok különböző típusú szeletelőket hoznak létre, különböző hatásokkal és lehetőségekkel. 

Amikor először módosítja a jelentést, aktiválódik a **Visszaállítás alapértelmezettre** gomb. Ez arra emlékeztet, hogy módosította az eredeti jelentésbeállításokat. Ha kilép a jelentésből, a rendszer menti (megőrzi) a módosítást. Amikor visszatér a jelentéshez, nem kell újból szeletelnie a jelentést.  Ha azonban szeretné visszaállítani a jelentést a készítő alapértelmezett beállításaira, válassza a **Visszaállítás alapértelmezettre** gombot a felső menüsoron.

![a Visszaállítás alapértelmezettre gomb](media/power-bi-visualization-slicers/power-bi-reset-to-default.png)

> [!NOTE]
> Ha a **Visszaállítás alapértelmezettre** gomb letiltva marad, az vagy azt jelenti, hogy a jelentés készítője letiltotta ezt a funkciót a jelentés esetében, vagy azt, hogy a jelentés egy egyéni vizualizációt tartalmaz. A magyarázatot megtalálhatja, ha egyszerűen a gombra mutat, és elolvassa az elemleírást. 

**Új szeletelő létrehozása körzeti vezető szerint szűrt adatok létrehozásához**

1. A Power BI Desktopban nyissa meg a [Kiskereskedelmi elemzési mintát](sample-retail-analysis.md). (A Power BI szolgáltatásban a bal felső részen válassza a**Jelentés szerkesztése** lehetőséget.)
2. Új szeletelő létrehozásához az **Áttekintés** lapon (miközben a vásznon semmi ne legyen kiválasztva), a **Vizualizációk** ablaktáblán jelölje be a **Szeletelő** ikont ![szeletelő ikon](media/power-bi-visualization-slicers/slicer-icon.png). 
3. Jelölje be az új szeletelőt, majd a szeletelő adatokkal való feltöltéséhez a **Mezők** ablaktábla **Körzet** részében válassza a **Körzeti vezető** lehetőséget. Az új szeletelő névlista formájában jelenik meg, a nevek előtt jelölőnégyzetekkel. 
    
    ![új szeletelő](media/power-bi-visualization-slicers/2-slicer.png)
    
4. A szeletelő számára a szeletelő és a vásznon levő egyéb elemek átméretezésével, illetve elmozdításával biztosíthat helyet. Vegye figyelembe, hogy a szeletelő elemeit a rendszer levágja, ha a szeletelőt túl kicsire méretezi át. 
5. Jelöljön be neveket a szeletelőn, és figyelje meg a hatást az oldalon levő más vizualizációkon. A nevek bejelölésének megszüntetéséhez kattintson ismét a jelölőnégyzetükre; egynél több név bejelöléséhez tartsa lenyomva a **Ctrl** billentyűt. Az összes név kiválasztása ugyanazzal az eredménnyel jár, mintha egyet sem választana ki. 

>[!TIP]
>Alapértelmezés szerint a szeletelő listaelemei növekvő ábécésorrendbe rendeződnek. A rendezés csökkenő irányba való módosításához kattintson a szeletelő jobb felső sarkában levő három pontra (**...**), majd a legördülő listából válassza a **Rendezés szempontja: Körzeti vezető** lehetőséget. 

**Új szeletelő létrehozása dátumtartomány szerint szűrt adatok létrehozásához**

1. Új vizualizáció létrehozásához, miközben a vásznon semmi ne legyen kiválasztva, a Mezők ablaktáblán nyissa le az **Idő** legördülő listát, majd húzza a **Hónap** (illetve a Power BI szolgáltatásban a **Dátum**) elemet a Vizualizációk ablaktáblában levő **Értékek** dobozba.
2. A vizualizáció szeletelővé való átalakításához, miután kijelölte az új vizualizációt, a Vizualizációk ablaktáblán válassza a **Szeletelő** ikont. Ez a szeletelő egy csúszkavezérlő, amely fel van töltve a dátumtartománnyal.
    
    ![új tartomány szeletelő](media/power-bi-visualization-slicers/2a-date-slicer.png)
    
4. A szeletelő számára a szeletelő és a vásznon levő egyéb elemek átméretezésével, illetve elmozdításával biztosíthat helyet. Vegye figyelembe, hogy a szeletelő méretének módosításával a csúszka is átméreteződik, de ha a szeletelőt túl kicsire méretezi, akkor a csúszka eltűnik, és a dátumokat a rendszer levágja. 
4. A csúszkával különféle dátumtartományokat jelölhet ki, illetve egy dátummezőt kiválasztva értéket is megadhat vagy felugró naptárt is használhat a pontosabb kijelöléshez. Figyelje meg a hatást a lapon lévő többi vizualizáción.
    
    >[!NOTE]
    >A numerikus és a dátum/idő adattípusok alapértelmezés szerint tartomány típusú csúszka szeletelőt eredményeznek. A Power BI 2018. februári frissítésétől kezdődően az egész szám adattípusú tartománycsúszkák már egész számértékekhez igazodnak, a tizedesjegyek megjelenítése helyett. 

>[!TIP]
>Bár a **Hónap** adatmező alapértelmezés szerint egy **Között** tartománycsúszka típusú szeletelőt állít elő, ez más szeletelőtípusokra és kijelölési lehetőségekre módosítható. A szeletelő típusának módosításához a szeletelő kijelölt állapota mellett mutasson az egérmutatóval a szeletelő jobb felső részére, nyissa le a megjelenő legördülő listát, majd válasszon egy másik lehetőséget, például a **Lista** vagy az **Előtt** elemet. Figyelje meg a szeletelő megjelenésének és a választási lehetőségeknek a módosulását. 

A dátum és numerikus típusú szeletelők létrehozásáról és használatáról a következő videóból vagy [A numerikustartomány-szeletelő használata a Power BI Desktopban](desktop-slicer-numeric-range.md) című cikkből tájékozódhat bővebben.
<iframe width="560" height="315" src="https://www.youtube.com/embed/zIZPA0UrJyA" frameborder="0" allowfullscreen></iframe> 

## <a name="control-which-page-visuals-are-affected-by-slicers"></a>A lap szeletelők által érintett vizualizációinak kijelölése
Alapértelmezés szerint a jelentésoldalakon levő szeletelők az adott oldalon levő összes többi vizualizációra, valamint egymásra is hatással vannak. Az imént létrehozott lista és dátum típusú szeletelők értékeinek kiválasztása közben figyelje meg a többi vizualizációra gyakorolt hatásokat. A szűrt adatok a mindkét szeletelőben kijelölt értékek metszetét képezik. 

A **Vizualizációk interakciói** beállítással egyes vizualizációkat kivonhat a többi vizualizáció hatása alól. Az **Áttekintés** oldalon a „Teljes értékesítési szórásnégyzet pénzügyi hónap és körzeti vezető szerint” diagram átfogó összehasonlító adatokat jelenít meg a körzeti vezetőkről havi bontásban, amit érdemes mindig megjelenített állapotban tartani. A **Vizualizációk interakció** használatával megakadályozhatja, hogy a szeletelők kijelölései szűrést végezzenek ezen a diagramon. 

1. Ha kijelölte a Körzeti vezető szeletelőt:
    - A Power BI Desktopban, a **Vizuális eszközök** részben válassza a **Formátum** menüt, majd válassza az **Interakciók szerkesztése** lehetőséget.
    - A Power BI szolgáltatásban gördítse le a **Vizualizációk interakciói** menüt a menüsávon, és kapcsolja be az **Interakciók szerkesztése** lehetőséget. 
   
   A szűrővezérlők ![szűrővezérlők](media/power-bi-visualization-slicers/filter-controls.png)az egyéb vizualizációk felett jelennek meg az oldalon. Kezdetben az összes **Szűrő** ikon ki van jelölve.
   
2. A **Teljes értékesítési szórásnégyzet pénzügyi hónap és körzeti vezető szerint** diagram szeletelő általi szűrésének meggátlásához a diagram felett válassza a **Nincs** ikont. 
3. Válassza a **Hónap** szeletelőt, majd a **Teljes értékesítési szórásnégyzet pénzügyi hónap és körzeti vezető szerint** diagram e szeletelő általi szűrésének meggátlásához a diagram felett ismét válassza a **Nincs** ikont. Így a „Teljes értékesítési szórásnégyzet pénzügyi hónap és körzeti vezető szerint” diagram, a szeletelőkben levő nevek és dátumtartományok kiválasztása esetén is változatlan marad. 

Az interakciók szerkesztéséről a [Vizuális interakciók a Power BI-jelentésekben](service-reports-visual-interactions.md) című cikkben talál további információkat.

## <a name="sync-and-use-slicers-on-other-pages"></a>Más oldalakon levő szeletelők szinkronizálása és használata
A Power BI 2018. februári frissítésétől kezdve a szeletelők szinkronizálhatók és egy jelentés bármely – vagy akár az összes – oldalán felhasználhatók. 

Az aktuális jelentésben a **Körzeti havi értékesítés** oldal is rendelkezik egy **Körzeti vezető** szeletelővel, de nincs szinkronizálva azzal, amelyet az **Áttekintés** oldalon Ön létrehozott (a két szeletelő különböző elemkijelölésekkel rendelkezhet). Az **Új üzletek** oldal csak **Üzlet neve** szeletelővel rendelkezik. Saját új **Körzeti vezető** szeletelőjét szinkronizálhatja ezekhez az oldalakhoz, hogy bármely oldal szeletelőinek kijelölései mindhárom oldalon hatással legyenek a vizualizációkra. 

1. A Power BI Desktop **Nézet** menüjében válassza a **Szeletelők szinkronizálása** lehetőséget (vagy a Power BI szolgáltatásban kapcsolja be a **Szeletelő szinkronizálása ablaktáblát**). Megjelenik a **Szeletelők** szinkronizálása ablaktábla. 
2. Az **Áttekintés** oldalon jelölje be a **Körzeti vezető** szeletelőt. Figyelje meg, hogy a **Körzeti havi értékesítés** oldal már be van jelölve a **Látható** oszlopban, mert az adott oldalon van Körzeti vezető szeletelő is, de a **Szinkronizálás** oszlopban nincs bejelölve. 
    
    ![szeletelők szinkronizálása](media/power-bi-visualization-slicers/9-sync-slicers.png)
    
3. A **Szinkronizálás** oszlopban válassza ki az **Új üzletek** oldalt és a **Körzeti havi értékesítés** oldalt, hogy az **Áttekintés** szeletelő szinkronizálva legyen ezekkel az oldalakkal. 
    
3. A **Látható** oszlopban válassza az **Új üzletek** oldalt, és hagyja meg a **Körzeti havi értékesítés** oldal kijelölését. 
4. Figyelje meg a szeletelő szinkronizálásának és más oldalakon való megjelenítésének hatásait. A **Körzeti havi értékesítés** oldalon a **Körzeti vezető** szeletelő most már az **Áttekintés** oldalon levő szeletelővel azonos kijelöléseket jeleníti meg. Az **Új üzletek** oldalon a **Körzeti vezető** szeletelő hatással van az **Üzlet neve** szeletelőben elérhető kijelölésekre. 
    
    >[!TIP]
    >Bár a szinkronizált oldalakon a szeletelő kezdetben ugyanolyan méretben és pozícióban jelenik meg, mint az eredeti oldalon, a különböző oldalakon levő szinkronizált szeletelők egymástól függetlenül is áthelyezhetők, átméretezhetők és formázhatók. 

>[!NOTE]
>Ha egy szeletelőt egy adott oldalra szinkronizálás, de nem teszi azt láthatóvá az adott oldalon, akkor a más oldalakon elvégzett szeletelő kijelölések továbbra is szűrik az adatokat az oldalon.
 
## <a name="format-slicers"></a>Szeletelők formázása
A szeletelő típusától függően különböző formázási beállítások érhetők el. A **Vízszintes** tájolás, a **Rugalmas** elrendezés és az **Elem** színezés használatával a szokásos listaelemek helyett gombokat vagy csempéket hozhat létre, és a szeletelő elemeket a különböző képernyőméretekhez és elrendezésekhez igazodóvá teheti.  

1. Jelölje ki bármelyik oldalon a **Körzeti vezető** szeletelőt, majd a **Vizualizációk** ablaktáblán válassza a **Formázás** ikont ![](media/power-bi-visualization-slicers/power-bi-paintroller.png) a formázási beállítások megjelenítéséhez. 
    
    ![formázás](media/power-bi-visualization-slicers/3-format.png)
    
2. A beállítások megjelenítéséhez és szerkesztéséhez kattintson a kategóriák melletti legördülőmenü-nyilakra. 

### <a name="general-options"></a>Általános beállítások
1. A **Körvonal színe** beállításnál adja meg a piros színt, majd módosítsa a **Körvonal vastagsága** értéket 2-re. Ez adja meg a fejléc és az elemek körüli körvonalak és az aláhúzások színét és vastagságát, ha azok engedélyezve vannak. 
2. A **Tájolás** beállításban az alapértelmezett beállítás a **Függőleges**. Vízszintesen elrendezett csempékkel vagy gombokkal, és a szeletelőbe be nem férő elemek eléréséhez görgetőnyilakkal rendelkező szeletelő előállításához válassza a **Vízszintes** lehetőséget.
    
    ![vízszintes](media/power-bi-visualization-slicers/4-horizontal.png)
    
3. A szeletelő elemek elrendezésének a megjelenítő képernyő és a szeletelő mérete alapján történő módosításához kapcsolja be a **Rugalmas** elrendezést. Lista típusú szeletelők esetén a rugalmas elrendezés csak vízszintes tájolásban érhető el, és megakadályozza az elemek kisebb képernyőkön történő levágását. Tartománycsúszka típusú szeletelők esetén a rugalmas formázás módosítja a csúszka stílusát, és rugalmasabb átméretezést biztosít. Nagyon kis méretben mindkét típusú szeletelő szűrőikonná változik. 
    
    ![rugalmas](media/power-bi-visualization-slicers/5-responsive.png)
    
    >[!NOTE]
    >A rugalmas elrendezéssel járó módosítások felülírhatják a megadott fejléc- és elemformázási beállításokat. 
    
4. A szeletelő helyzete és mérete numerikus pontossággal is megadható az **X pozíció**, **Y pozíció**, **Szélesség** és **Magasság** mezőben, de a szeletelő közvetlenül a vásznon is áthelyezhető és méretezhető. Kísérletezzen különböző elemméretekkel és -elrendezésekkel, majd figyelje meg, hogyan módosul ezeknek megfelelően a rugalmas formázás.  

    ![vízszintes gombsor](media/power-bi-visualization-slicers/6-buttons.png)

A vízszintes tájolásról és a rugalmas elrendezésről az [Átméretezhető rugalmas szeletelő létrehozása a Power BI-ban](power-bi-slicer-filter-responsive.md) című cikk tartalmaz bővebb információt.

### <a name="selection-controls-options-list-slicers-only"></a>Kijelölés vezérlők beállításai (csak lista típusú szeletelők esetén)
1. Az **Összes kijelölés megjelenítése** lehetőség beállítása alapértelmezés szerint **Ki**. Kapcsolja **Be**, hogy a szeletelőn megjelenjen az összes elem kijelölésére és az összes kijelölés megszüntetésére alkalmas **Összes kijelölése** vezérlőelem. Amikor minden elem ki van jelölve, a kijelölések kattintással vagy koppintással egyenként megszüntethetők, így ez nemleges feltételű szűrőként használható. 
    
    ![az összes kijelölése](media/power-bi-visualization-slicers/7-select-all.png)
    
2. Az **Egyetlen elem kijelölése** lehetőség alapértelmezés szerint **Be** van kapcsolva. Az elemek kattintással vagy koppintással egyenként kijelölhetők, a **Ctrl** billentyű lenyomva tartása mellett történő kattintással vagy koppintással pedig több elem is kijelölhető. Ha az **Egyetlen elem kijelölése** lehetőséget **Ki** értékre állítja, akkor több elem is kijelölhető a **Ctrl** billentyű lenyomva tartása nélkül. Ismételt kattintással vagy koppintással az elem kijelölése megszüntethető. 

### <a name="header-options"></a>Fejléc beállításai
A szeletelő felső részén az adatmező nevét tartalmazó **Fejléc** alapértelmezés szerint **Be** van kapcsolva. 
1. Formázza a fejléc szövegét. A **Betűszín** legyen piros, a **Betűméret** 14 pt, a **Betűcsalád** pedig Arial Black. 
2. A **Körvonal** részen válassza a **Csak alsó** lehetőséget. Ennek eredménye aláhúzás lesz az **Általános** beállítások között megadott vastagságú és színű vonallal. 

### <a name="item-options-list-slicers-only"></a>Elem beállításai (csak lista típusú szeletelők esetén)
1. Formázza az elem szövegét és hátterét úgy, hogy a **Betűszín** fekete, a **Háttér** világospiros, a **Betűméret** 10 pt és a **Betűcsalád** Arial legyen. 
2. A **Körvonal** beállításnál válassza a **Keret** lehetőséget, hogy minden elem köré keretet rajzoljon az **Általános** beállítások között megadott vonalvastagsággal és színnel. 
    
    ![formázott](media/power-bi-visualization-slicers/8-formatted.png)
    
    >[!TIP]
    >- Az **Elrendezés > Vízszintes** beállítás esetén a nem kijelölt elemek a választott szöveg- és háttérszínnel, a kijelöltek pedig a rendszer alapértelmezése szerint általában fekete háttérrel és fehér szöveggel jelennek meg.
    >- Az **Elrendezés > Függőleges** beállítás esetén az elemek mindig a beállított színekben látszanak, a kijelölt jelölőnégyzetek pedig mindig feketék. 

### <a name="datenumeric-inputs-and-slider-options-range-slider-slicers-only"></a>Dátum vagy numerikus adatbevitel és csúszkabeállítások (csak tartománycsúszka típusú szeletelők esetén)
- A dátum vagy numerikus adatbeviteli beállítások ugyanazok, mint az **Elem** beállítások lista típusú szeletelők esetén, azzal a különbséggel, hogy nincs **Körvonal** vagy aláhúzás lehetőség.
- A csúszkabeállítások lehetővé teszik a tartománycsúszka színének beállítását, illetve a csúszka **Ki** helyzetbe kapcsolását, ami csak a numerikus adatbevitelt hagyja meg.

### <a name="other-formatting-options"></a>Egyéb formázási lehetőségek
A további formázási lehetőségek alapértelmezés szerint ki vannak kapcsolva. Ha **Be** vannak kapcsolva: 
- **Cím:** Címsort vesz fel és formáz (a fejlécen kívül és attól függetlenül) a szeletelő felső részén. 
- **Háttér:** Háttérszínt ad meg a teljes szeletelőhöz, és beállítja annak átlátszóságát.
- **Zárolási helyzet:** Átméretezéskor megtartja a szeletelő képarányát.
- **Szegély:** 1 képpont vastagságú szegélyt rajzol a szeletelő köré, és beállítja annak színét. (Ez a szeletelőszegély az általános körvonal-beállításoktól független, azok nincsenek hatással rá.) 

## <a name="next-steps"></a>Következő lépések
[Próbálja ki – ingyenes!](https://powerbi.com/)

Vannak a Power BI továbbfejlesztésére vonatkozó ötletei? [Ötlet beküldése](https://ideas.powerbi.com/forums/265200-power-bi-ideas).

További kérdései vannak? [Kérdezze meg a Power BI közösségét](http://community.powerbi.com/)

[Vizualizáció hozzáadása jelentésekhez](power-bi-report-add-visualizations-i.md)

[Vizualizációk típusai a Power BI-ban](power-bi-visualization-types-for-reports-and-q-and-a.md)

[Power BI – Alapfogalmak](service-basic-concepts.md)

