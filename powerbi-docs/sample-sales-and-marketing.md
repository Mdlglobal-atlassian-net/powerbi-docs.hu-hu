---
title: "Értékesítési és marketing minta a Power BI-hoz: bemutató"
description: "Értékesítési és marketing minta a Power BI-hoz: bemutató"
services: powerbi
documentationcenter: 
author: mihart
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 01/21/2018
ms.author: mihart
LocalizationGroup: Samples
ms.openlocfilehash: badd7a9c41199bf1486e83d29b37bb385f32b8ea
ms.sourcegitcommit: 743e44fc8730fea0f7149916080b0c6d7eb6359d
ms.translationtype: HT
ms.contentlocale: hu-HU
ms.lasthandoff: 02/28/2018
---
# <a name="sales-and-marketing-sample-for-power-bi-take-a-tour"></a>Értékesítési és marketing minta a Power BI-hoz: bemutató

## <a name="overview-of-the-sales-and-marketing-sample"></a>Értékesítési és marketing minta: áttekintés
Az **Értékesítési és marketing minta** egy VanArsdel Ltd nevű kitalált gyártó céghez tartozó irányítópultot és jelentést tartalmaz. Az irányítópultot a VanArsdel marketingigazgatója hozta létre, hogy nyomon tudja követi az iparág eseményeit és cége piaci részesedését, a termékmennyiséget, az eladásokat, valamint a róluk szóló véleményeket.

A VanArsdel számos versenytárssal rendelkezik, de piacvezető az iparágában. A marketingigazgató növelni szeretné a piaci részesedést, és fel szeretné deríteni a növekedési lehetőségeket. Valamilyen okból azonban a VanArsdel piaci részesedése csökkenni kezdett, júniusban jelentős mértékű zuhanással.

Ez a minta egy olyan sorozat részét képezi, amely bemutatja, hogyan használhatja a Power BI-t üzleti adatokkal, jelentésekkel és irányítópultokkal. Az adatok az obviEnce-től (www.obvience.com) származó valós, de anonimizált adatok.

![](media/sample-sales-and-marketing/sales1.png)

## <a name="prerequisites"></a>Előfeltételek

 Használat előtt a mintát [tartalomcsomagként](https://docs.microsoft.com/en-us/power-bi/sample-sales-and-marketing#get-the-content-pack-for-this-sample), [.pbix-fájlként](http://download.microsoft.com/download/9/7/6/9767913A-29DB-40CF-8944-9AC2BC940C53/Sales and Marketing Sample PBIX.pbix) vagy [Excel-munkafüzetként](http://go.microsoft.com/fwlink/?LinkId=529785) le kell töltenie.

### <a name="get-the-content-pack-for-this-sample"></a>Tartalomcsomag letöltése ehhez a mintához

1. Nyissa meg a Power BI szolgáltatást (app.powerbi.com), és jelentkezzen be.
2. A bal alsó sarokban válassza az **Adatok lekérése** lehetőséget.
   
    ![](media/sample-datasets/power-bi-get-data.png)
3. Ekkor megjelenik az Adatok lekérése lap. Itt kattintson a **Minták** ikonra.
   
   ![](media/sample-datasets/power-bi-samples-icon.png)
4. Válassza ki az **Értékesítési és marketing mintát**, majd válassza a **Kapcsolódás** lehetőséget.  
  
   ![Értékesítési és marketing minta](media/sample-sales-and-marketing/sales9.png)
   
5. A Power BI importálja a tartalomcsomagot, és egy új irányítópultot, jelentést és adatkészletet ad hozzá az aktuális munkaterülethez. Az új tartalmakat sárga csillag jelöli. 
   
   ![Csillag](media/sample-sales-and-marketing/sales10.png)
  
### <a name="get-the-pbix-file-for-this-sample"></a>.pbix-fájl letöltése ehhez a mintához

Lehetőség van a mintát .pbix-fájlként is letölteni, amelyet a Power BI Desktoppal való használatra terveztek. 

 * [Értékesítési és marketing minta](http://download.microsoft.com/download/9/7/6/9767913A-29DB-40CF-8944-9AC2BC940C53/Sales%20and%20Marketing%20Sample%20PBIX.pbix)

### <a name="get-the-excel-workbook-for-this-sample"></a>Excel-munkafüzet letöltése ehhez a mintához
Letöltheti [kizárólag a minta adatkészletét (Excel-munkafüzetét) is](http://go.microsoft.com/fwlink/?LinkId=529785). A munkafüzet megtekinthető és módosítható Power View-lapokat tartalmaz. A nyers adatokat a **Power Pivot > Kezelés** lehetőségre kattintva nézheti meg.

## <a name="what-is-our-dashboard-telling-us"></a>Mi olvasható le az irányítópultról?
Kezdjük a bemutatót az irányítópulton, és tekintsük meg a csempéket, melyek rögzítése mellett döntött a marketingigazgató. A piaci részesedéssel, az eladásokkal és a cégről szóló véleményekkel kapcsolatos információk jelennek meg. Emellett láthatók az adatok régió, időpont és versenytársak szerinti bontásban is.

* A bal oldali oszlopban látható csempéken az elmúlt évi iparági értékesítési mennyiség (50 ezer), a piaci részesedés (32,86 %), az értékesítési mennyiség (16 ezer), a véleménypontszám (68-as) a vélemények közötti eltérés (4) és az összes eladott egység mennyisége (1 millió) jelenik meg.
* A felső vonaldiagramon a piaci részesedés ingadozása jelenik meg az idő függvényében. A piaci részesedés komolyan visszaesik júniusban. Emellett a 12 hónapos gördülő (R12M) részesedés, amely egy ideig növekedett, kezd stagnálni.
* A legnagyobb versenytárs az Aliqui (ami egyértelműen látszik a középső oszlopdiagram csempéjén).
* Üzleti tevékenységünk legnagyobb része a keleti és a középső régióban zajlik.
* Az alsó vonaldiagramon az látható, hogy a júniusi visszaesés nem szezonális – egy versenytársnál sem jelentkezik ugyanez a tendencia.
* A két „Total Units” („Egységek összesen”) csempén az eladott egységek száma látható szegmens, illetve régió/gyártó szerint. Az iparág legnagyobb piaci szegmensei a **Termelékenység** és a **Kényelem**.

### <a name="use-qa-to-dig-a-little-deeper"></a>A Q&A használata a részletesebb adatok feltárásához
#### <a name="which-segments-drive-our-sales-does-it-match-the-industry-trend"></a>Mely szegmensek meghatározók az értékesítésünk szempontjából? Ez megfelel az iparági trendeknek?
1. Válassza a „Total Units Overall by Segment” („Egységek összesítése szegmens szerint”) csempét. Ekkor megnyílik a Q&A.
2. Írja be a **for VanArsdel** (a VanArsdel esetében) kifejezést a meglévő lekérdezés végére. A Q&A értelmezi a kérdést, és megjeleníti a frissített diagramot, amely megadja a választ. A termékmennyiség legnagyobb részét a Kényelem és a Moderálás kategória adja.

   ![](media/sample-sales-and-marketing/sales2.png)
3. A **Moderálás** és a **Kényelem** kategóriában nagyon magas a részesedésünk; ezekben a szegmensekben vagyunk versenyképesek.
4. A felső navigációs sávban (webhely-navigációs eszközön) az irányítópult nevét választva lépjen vissza az irányítópultra.

#### <a name="what-does-total-unit-market-share-look-like-for-category-versus-region"></a>Milyen az összes egység piaci részesedése kategória (és régió) szerint?
1. Figyelje meg a „Total Units YTD by Manufacturer, Region” („Egységek összesen az év elejétől számítva, gyártó és régió szerint”) csempét. Vajon milyen az összes egység piaci részesedése kategória szerint?

   ![](media/sample-sales-and-marketing/sales3.png)
2. Az irányítópult tetején található kérdésmezőbe írja be a **total units by manufacturer and category for 2014 as a treemap** (összes egység gyártó és kategória szerint 2014-ben, fatérkép diagramként) kérdést. Figyelje meg, ahogy a vizualizáció frissül, miközben beírja a kérdést.
   ![](media/sample-sales-and-marketing/totalunitsbymanufacturerandcategoryfor2014asatreemap-new.png)
3. Az eredmények összehasonlításához rögzítse a diagramot az irányítópulton. Nagyon érdekes, hogy 2014-ben a VanArsdel csak olyan termékeket értékesített, melyek az **Urbánus** kategóriába tartoznak.
4. Lépjen vissza az irányítópultra.

Az irányítópultokon emellett jelentések is hozzáférhetők.  Ha egy csempe egy mögöttes jelentés alapján készült, a csempére kattintva megnyílik az adott jelentés.

Ezen az irányítópulton, a 12 hónapos gördülő (R12M) sorban az látható, hogy a piaci részesedés már nem növekszik az idő múlásával, sőt, egy kicsit még csökken is. És vajon miért zuhan jelentősen a piaci részesedés júniusban? A további vizsgálathoz a vizualizációra kattintva nyissa meg az alapjául szolgáló jelentést.

### <a name="our-report-has-4-pages"></a>A jelentés 4 oldalból áll
#### <a name="page-1-of-our-report-focuses-on-vanarsdels-market-share"></a>A jelentés 1. oldala a VanArsdel piaci részesedésére összpontosít.
![](media/sample-sales-and-marketing/sales5.png)

1. Tekintse meg az alul található „Total Units by Month and isVanArsdel” („Összes egység hónap és aszerint, hogy a VanArsdelé-e”) oszlopdiagramot. A fekete oszlop jelöli a VanArsdelt (a mi termékeinket), a zöld pedig a versenytársainkat. A 2014. júniusában a VanArsdel által tapasztalt visszaesés a versenytársaknál nem jelentkezett.
2. A középen, jobb oldalon található „Total Category Volume by Segment” („Kategóriák összesített mennyisége szegmens szerint”) sávdiagram a VanArsdel 2 legjobb szegmensére van szűrve. Tekintse meg, hogyan készült a szűrő:  

   a.  Bontsa ki a Szűrők ablaktáblát a jobb oldalon.  
   b.  Kattintson a vizualizációra annak kijelöléséhez.  
   c.  Figyelje meg, hogy a Látványelemszint szűrői szakaszban a **Szegmens** úgy van szűrve, hogy csak a **Kényelem** és a **Moderálás** kategóriát tartalmazza.  
   d.  Módosítsa a szűrőt úgy, hogy a Szegmens lehetőséget választva kibontja a szakaszt, majd a **Termelékenység** lehetőséget választva ezt a szegmenst is hozzáadja.  
3. A „Total Units by Month and isVanArsdel” („Összes egység hónap és aszerint, hogy a VanArsdelé-e”) diagramon válassza a jelmagyarázatban szereplő fekete „Igen” lehetőséget az oldal a VanArsdel szerinti keresztszűréséhez. Figyelje meg, hogy a Termelékenység szegmensben nem vagyunk versenyképesek.
4. Válassza ismét a fekete „Igen” lehetőséget a szűrő eltávolításához.
5. Vessen egy pillantást a vonaldiagramra. Ezen a havi piaci részesedés, illetve a 12 hónapos gördülő piaci részesedés látható. A 12 hónapos gördülő adatok segítik a havi ingadozások simítását, és szemléltetik a hosszú távú trendeket. A Kényelem és a Moderálás szegmenst kiválasztva a sávdiagramon megtekintheti, hogy mekkora az piaci részesedés ingadozása az egyes szegmensekben. A Moderálás szegmensben jóval nagyobb a piaci részesedés ingadozása, mint a Kényelem szegmensben.

Még mindig nem tudjuk, hogy miért zuhant a piaci részesedés júniusban. Ellenőrizzük a céggel kapcsolatos véleményeket.

#### <a name="page-3-of-our-report-focuses-on-sentiment"></a>A jelentés 3. oldala a véleményekre összpontosít.
![](media/sample-sales-and-marketing/sales6.png)

Tweetek, a Facebook, blogok, cikkek és egyebek járulnak hozzá a véleményekhez, melyek két vonaldiagramon jelennek meg. A bal felső véleménydiagramon az látható, hogy a termékeinkkel kapcsolatos vélemények többnyire semlegesek voltak egészen februárig. Ezután viszont jelentős romlás indult meg februárban, mely júniusban érte el a mélypontját. Mi történt, ami kiválthatta a vélemények ezen romlását? Külső forrásokat is ellenőriznünk kell. Februárban több cikkben és blogbejegyzésben is a legrosszabbként értékelték az iparágban a VanArsdel ügyfélszolgálatát. Ez a rossz sajtóvisszhang közvetlen összefüggésben volt az ügyfelek véleményével és az eladásokkal. A VanArsdel keményen dolgozott az ügyfélszolgálata javításán, amire az ügyfelek és az iparágban is felfigyeltek. Júliustól növekedésnek indultak a pozitív vélemények, majd elértek egy minden eddiginél jobb, 60 feletti értéket. A céggel kapcsolatos vélemények ezen javulását láthatóan tükrözi az 1. és a 3. oldalon látható „Total Units by Month” („Összes egység havonta”) diagram is. Talán ez részben megmagyarázza a piaci részesedés júniusi visszaeséseit?

A vélemények közötti eltérés egy másik olyan terület, melyet érdemes felderíteni: mely körzetekben a legnagyobb a vélemények közötti eltérés, hogyan használhatja ezt ki a vezetőség, és hogyan tárhatók fel módszerek ennek más körzetekbe való átültetésére.

#### <a name="page-2-of-our-report-focuses-on-ytd-category-trend"></a>A jelentés 2. oldala a kategóriák év elejétől számított trendjeire összpontosít
![](media/sample-sales-and-marketing/reportpage2.png)

* Az összes ebbe a kategóriába tartozó cég közül a VanArsdel a legnagyobb, a legnagyobb versenytársaink pedig a Natura, az Aliqui és a Pirium. Szemmel tartjuk őket.
* Az Aliqui növekszik, de hozzánk képest továbbra is kicsi a termékmennyiségük.
* A fatérképen a VanArsdel zöld színnel van jelölve. Keleten az ügyfelek a versenytársainkat részesítik előnyben, a középső régióban megfelelően teljesítünk, és keleten a legalacsonyabb a részesedésünk.
* A földrajzi elhelyezkedés kihat az eladott egységek számára. A legtöbb gyártó számára a keleti a meghatározó régió, a VanArsdel pedig a középső régióban is erős jelenléttel rendelkezik.
* A jobb alsó „Total Units YTD Var % by Month and Manufacturer” („Összes egység százalékos változása az év elejétől számítva, hónap és gyártó szerint”) diagramon pozitív eltérés látható, ami jó jel; jobban teljesítünk, mint tavaly, viszont ez így van egy versenytárs, az Aliqui esetében is.

#### <a name="page-4-of-our-report-focuses-on-competitive-product-analysis"></a>A jelentés 4. oldala a versenyző termékek elemzésére összpontosít.
![](media/sample-sales-and-marketing/sales8.png)

* A bal alsó diagramon a VanArsdel két legerősebb szegmensének kivételével minden más kategóriaszegmens megjelenik. Ha az oszlopokra kattintva kategória szerinti szűrést végez, meghatározhatja a lehetséges területeket, melyeken a VanArsdel terjeszkedhet. Az **Extrém** és a **Termelékenység** szegmens gyorsabban növekszik, mint a többi.
* Ezekben a szegmensekben azonban nem vagyunk versenyképesek. Ha be szeretnénk lépni ezekre a területekre, az adatok alapján meghatározhatjuk, hogy melyik régióban melyik szegmens népszerű. Tovább vizsgálhatunk például olyan kérdéseket, hogy melyik régió növekszik gyorsabban, és hogy ki lenne a legnagyobb versenytársunk ebben a szegmensben.
* Emlékszik még a piaci részesedés júniusi visszaesésére? A június nagyon jelentős hónap a Termelékenység szegmensben – egy olyan szegmensben, melyben jelenleg egyáltalán nem vagyunk versenyképesek. Ez segíthet magyarázni a piaci részesedésünk júniusi visszaesését.

A vizualizációk a VanArsdel, szegmens, hónap és régió szerinti szűrésével felderíthetjük a VanArsdel növekedési lehetőségeit.

Ebben a környezetben nyugodtan kísérletezhet. Bármikor dönthet úgy, hogy nem menti a változtatásokat. De ha mégis mentené őket, bármikor lekérheti a minta egy új másolatát az **Adatok lekérése** lehetőséggel.

## <a name="next-steps-connect-to-your-data"></a>Következő lépések: Kapcsolódás a saját adatokhoz
Reméljük, hogy ez a bemutató segített megérteni, hogyan tárhat fel összefüggéseket az értékesítési és marketingadatokban Power BI-irányítópultok, a Q&A és jelentések használatával. Most Önön a sor – kapcsolódjon a saját adataihoz. A Power BI használatával számos különböző adatforráshoz kapcsolódhat. További tudnivalók a [Power BI használatának első lépéseiről](service-get-started.md).  
