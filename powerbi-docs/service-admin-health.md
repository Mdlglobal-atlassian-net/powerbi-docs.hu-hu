---
title: A Power BI szolgáltatás állapotának követése az Office 365-ben
description: 'Útmutató: hogyan tekintheti meg a szolgáltatás állapotának jelenlegi és előzményadatait a Microsoft 365 Felügyeleti központban.'
author: kfollis
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 09/09/2019
ms.author: kfollis
LocalizationGroup: Administration
ms.openlocfilehash: 9d0ed841da3f398b8e0a8dc0a35ed040ccf3cab6
ms.sourcegitcommit: f77b24a8a588605f005c9bb1fdad864955885718
ms.translationtype: HT
ms.contentlocale: hu-HU
ms.lasthandoff: 12/02/2019
ms.locfileid: "74700004"
---
# <a name="track-power-bi-service-health-in-office-365"></a>A Power BI szolgáltatás állapotának követése az Office 365-ben

A Microsoft 365 Felügyeleti központ fontos eszközöket biztosít Power BI-rendszergazdáknak. Az eszközök a szolgáltatás állapotával kapcsolatos aktuális és korábbi információkat nyújtanak. A szolgáltatás állapotával kapcsolatos adatok eléréséhez a következő szerepkörök egyikével kell rendelkeznie:

* Power BI-szolgáltatásadminisztrátor

* Office 365 globális rendszergazda

További információk a szerepkörökről: [A Power BI-jal kapcsolatos rendszergazdai szerepkörök](service-admin-administering-power-bi-in-your-organization.md#administrator-roles-related-to-power-bi).

1. Jelentkezzen be a [Microsoft 365 Felügyeleti központba](https://portal.office.com/adminportal).

1. Válassza a navigációs panelen az **Összes megjelenítése** > **Állapot** > **Szolgáltatás állapota** lehetőséget. Megjelenik a Szolgáltatásállapot lap:

    ![Képernyőkép a Microsoft 365 Felügyeleti központról, kiemelt Állapot és Szolgáltatásállapot lehetőségekkel.](media/service-admin-health/service-health-tile.png)

1. Az **Összes szolgáltatás** listában válassza a **Tanácsok** vagy az **Incidensek** elemet, és tekintse át az eredményeket. Az alábbi képernyőképen három aktív tanácsadás közül láthatja az egyiket.

    ![Képernyőkép a Szolgáltatásállapot lapról három Power BI-tanáccsal és kiemelt Részletek megjelenítése lehetőséggel.](media/service-admin-health/active-advisories.png)

1. További információkért kattintson a **Részletek megjelenítése** elemre az adott témánál. Az alábbi képernyőképen további részletek láthatók, köztük a legutóbbi állapotfrissítések.

    ![Képernyőkép a Tanácsadásról.](media/service-admin-health/advisory-details.png)

    Több információ megtekintéséhez görgessen lejjebb, majd ha elkészült, zárja be az ablaktáblát.

1. Az összes szolgáltatás előzményadatait megnézheti, ha a **Szolgáltatásállapot** jobb felső sarkán az **Előzmények megtekintése** elemre kattint. Válassza **Az elmúlt 7 nap** vagy **Az elmúlt 30 nap** lehetőséget. 

1. A szolgáltatás jelenlegi állapotához a **Jelenlegi állapot megtekintése** elemre kattintva térhet vissza.