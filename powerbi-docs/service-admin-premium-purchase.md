---
title: A Power BI Premium megvásárlása
description: Megtudhatja, hogyan vásárolhatja meg a Power BI Premiumot, és hogyan engedélyezheti a tartalmakhoz való hozzáférést a teljes cég számára.
author: minewiskan
ms.author: owend
manager: kfile
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 01/14/2019
LocalizationGroup: Premium
ms.openlocfilehash: c23c85c7afa16844d2e2e0944fa0aed0d760fc28
ms.sourcegitcommit: 54d44deb6e03e518ad6378656c769b06f2a0b6dc
ms.translationtype: HT
ms.contentlocale: hu-HU
ms.lasthandoff: 02/07/2019
ms.locfileid: "55794399"
---
# <a name="how-to-purchase-power-bi-premium"></a>A Power BI Premium megvásárlása

Ez a cikk azt ismerteti, hogyan vásárolhat Power BI Premium-kapacitást cége számára. Power BI Premium-kapacitást az Office 365 Felügyeleti központban vásárolhat, a [kapacitások felügyeletéhez](service-admin-premium-manage.md) pedig a Power BI felügyeleti portált használja.

<iframe width="640" height="360" src="https://www.youtube.com/embed/NkvYs5Qp4iA?rel=0&amp;showinfo=0" frameborder="0" allowfullscreen></iframe>

További információt a Power BI Premiumról a [Mi az a Power BI Premium?](service-premium.md) című cikkben talál. A jelenlegi díjszabással kapcsolatos és további tervezési információkat a [Power BI díjszabását ismertető oldalon](https://powerbi.microsoft.com/pricing/) és a [Power BI Premium-kalkulátor](https://powerbi.microsoft.com/calculator/) oldalán talál.

> [!IMPORTANT]
> A tartalmak szerzőinek továbbra is Power BI Pro-licencre lesz szükségük, abban az esetben is, ha cége a Power BI Premiumot használja. Legalább egy Power BI Pro-licencet meg kell vásárolnia cége számára.
>
>Egy Premium-előfizetés lejárta után 30 napig a kapacitása még teljes mértékben a rendelkezésére áll. Ezután tartalmai megosztott kapacitásra állnak vissza. Az 1 GB-nál nagyobb méretű modellek nem támogatottak a megosztott kapacitásban.

## <a name="create-a-new-tenant-with-power-bi-premium-p1"></a>Új bérlő létrehozása a Power BI Premium P1 csomaggal

Ha nem rendelkezik meglévő bérlővel, és létre szeretne hozni egyet, ezzel egy időben megvásárolhatja a Power BI Premiumot. A következő hivatkozás végigvezeti egy új bérlő létrehozásának folyamatán, és a segítségével megvásárolhatja a Power BI Premiumot: [Power BI Premium P1 ajánlat](https://signup.microsoft.com/Signup?OfferId=b3ec5615-cc11-48de-967d-8d79f7cb0af1).

![Power BI Premium P1 csomag](media/service-admin-premium-purchase/premium-purchase-with-tenant.png)

Amikor létrehoz egy bérlőt, automatikusan hozzá lesz rendelve a bérlőhöz tartozó Office 365 globális rendszergazdai szerepkörhöz.

## <a name="purchase-a-power-bi-premium-capacity-for-an-existing-organization"></a>Power BI Premium-kapacitás vásárlása meglévő szervezet számára

Ha rendelkezik egy meglévő céggel, előfizetések és licencek vásárlásához az Office 365 globális rendszergazdai szerepkörrel vagy a számlázási rendszergazdai szerepkörrel kell rendelkeznie. További információ: [Az Office 365 rendszergazdai szerepkörei](https://support.office.com/article/About-Office-365-admin-roles-da585eea-f576-4f55-a1e0-87090b6aaa9d).

Premium-kapacitás vásárlásához kövesse az alábbi lépéseket.

1. A Power BI szolgáltatásban válassza az Office 365 alkalmazásválasztót, majd a **Rendszergazda** lehetőséget.

    ![Office 365 alkalmazásválasztó](media/service-admin-premium-purchase/o365-app-picker.png)

    Másik lehetőségként megnyithatja az Office 365 Felügyeleti központját. Ehhez nyissa meg a(z) https://portal.office.com oldalt, majd válassza a **Felügyelet** lehetőséget.

1. Válassza a **Számlázás** > **Szolgáltatások vásárlása** lehetőséget.

1. Az **Egyéb csomagok** területen keresse meg a Power BI Premium ajánlatait. Itt az alábbi lehetőségek közül választhat: P1-től P3-ig, valamint EM3 és P1 (havonta megújuló).

1. Helyezze a kurzort a három pont fölé (**. . .**), majd válassza a **Vásárlás** lehetőséget.

    ![Vásárlás](media/service-admin-premium-purchase/premium-purchase.png)

1. A vásárlás megerősítéséhez kövesse a lépéseket.

A termékváltozat vásárlási oldalának közvetlen eléréséhez választhatja az alábbi hivatkozások egyikét is. További információt a termékváltozatokról a [Mi az a Power BI Premium?](service-premium.md#premium-capacity-nodes) című cikkben talál.

> [!IMPORTANT]
> Az alábbi hivatkozások használata hibát ad vissza, ha nem rendelkezik az Office 365 globális rendszergazdai szerepkörrel vagy a számlázási rendszergazdai szerepkörrel.

| Közvetlen vásárlási hivatkozások |
| --- |
| [EM3 (havonta megújuló) SKU](https://portal.office.com/commerce/completeorder.aspx?OfferId=4004702D-749C-4F74-BF47-3048F1833780&adminportal=1) |
| [P1 SKU](https://portal.office.com/commerce/completeorder.aspx?OfferId=b3ec5615-cc11-48de-967d-8d79f7cb0af1&adminportal=1) |
| [P1 (havonta megújuló) SKU](https://portal.office.com/commerce/completeorder.aspx?OfferId=E4C8EDD3-74A1-4D42-A738-C647972FBE81&adminportal=1) |
| [P2 SKU](https://portal.office.com/commerce/completeorder.aspx?OfferId=062F2AA7-B4BC-4B0E-980F-2072102D8605&adminportal=1) |
| [P3 SKU](https://portal.office.com/commerce/completeorder.aspx?OfferId=40c7d673-375c-42a1-84ca-f993a524fed0&adminportal=1) |

A vásárlás befejezése után a **Szolgáltatások vásárlása** oldalon a termék megvásároltként és aktívként jelenik meg.

![Power BI Premium megvásárlása esetén](media/service-admin-premium-purchase/premium-purchased.png)

## <a name="purchase-additional-capacities"></a>További kapacitások vásárlása

Most, hogy rendelkezik egy kapacitással, az igények növekedésének megfelelően hozzáadhat továbbiakat is. Cégében a Premium-kapacitások termékváltozatainak bármely kombinációját (P1-től P3-ig) használhatja. A különböző termékváltozatok különböző erőforrás-képességeket biztosítanak.

1. Az Office 365 Felügyeleti központjában válassza a **Számlázás** > **Szolgáltatások vásárlása** lehetőséget.

1. Keresse meg azt a Power BI Premium-elemet, amelyből további példányokat szeretne vásárolni az **Egyéb csomagok** területen.

1. Helyezze a kurzort a **három pont(…)**  fölé, majd válassza a **Licencmennyiség módosítása** lehetőséget.

    ![Licenc mennyiségének módosítása](media/service-admin-premium-purchase/premium-purchase-more.png)

1. Adja meg az elemhez használni kívánt példányok számát. Ha kész, válassza a **Küldés** lehetőséget.

   > [!IMPORTANT]
   > A **Küldés** lehetőség választása megterheli a nyilvántartásba vett hitelkártyát.

A **Szolgáltatások vásárlása** lapon ekkor megjelenik a példányok száma. A Power BI felügyeleti portáljának **Kapacitásbeállítások** területén az elérhető virtuális magok megjelenítik az új kapacitást.

![A Power BI Premium-kapacitáshoz elérhető virtuális magok](media/service-admin-premium-purchase/premium-capacities.png)

## <a name="cancel-your-subscription"></a>Az előfizetés megszüntetése

Az előfizetést az Office 365 Felügyeleti központjában szüntetheti meg. A Premium-előfizetés megszüntetéséhez végezze el az alábbi műveleteket.

![Előfizetés megszüntetése](media/service-admin-premium-purchase/premium-cancel-subscription.png)

1. Nyissa meg az Office 365 Felügyeleti központot.

1. Válassza a **Számlázás** > **Előfizetések** lehetőséget.

1. Válassza ki a listából a Power BI Premium-előfizetését.

1. A **További műveletek** legördülő menüben válassza az **Előfizetés megszüntetése** lehetőséget.

    ![További műveletek](media/service-admin-premium-purchase/o365-more-actions.png)

1. Az **Előfizetés megszüntetése** lapon tájékoztatást kap arról, hogy kell-e [idő előtti megszüntetésért felszámolt díjat](https://support.office.com/article/early-termination-fees-6487d4de-401a-466f-8bc3-c0beb5cc40d3) fizetnie. Ezen a lapon azt is megtudhatja, hogy mikor törlődnek az előfizetés adatai.

1. Olvassa végig az adatokat, és ha folytatni kívánja, válassza az **Előfizetés megszüntetése** lehetőséget.

## <a name="next-steps"></a>Következő lépések

[Power BI díjszabási oldal](https://powerbi.microsoft.com/pricing/)
[Power BI Premium-kalkulátor](https://powerbi.microsoft.com/calculator/)
[Mi az a Power BI Premium?](service-premium.md)
[Power BI Premium – GYIK](service-premium-faq.md)
[Microsoft Power BI Premium-tanulmány](https://aka.ms/pbipremiumwhitepaper)
[A Power BI nagyvállalati üzembehelyezési előkészületeit bemutató tanulmány](https://aka.ms/pbienterprisedeploy)

További kérdései vannak? [Kérdezze meg a Power BI közösségét](http://community.powerbi.com/)