---
title: Power BI Pro-licencek vásárlása és kiosztása
description: Megtudhatja, hogyan vásárolhat felhasználói Power BI Pro-licenceket, illetve rendelheti hozzá azokat felhasználókhoz, hogy hozzáférhessenek a tartalomhoz, és együttműködhessenek másokkal a Power BI szolgáltatásban.
author: kfollis
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 01/16/2020
ms.author: kfollis
LocalizationGroup: Administration
ms.openlocfilehash: 138173d30b9c37c04047c61dbd04cbd3101696aa
ms.sourcegitcommit: 8e3d53cf971853c32eff4531d2d3cdb725a199af
ms.translationtype: HT
ms.contentlocale: hu-HU
ms.lasthandoff: 02/04/2020
ms.locfileid: "76753191"
---
# <a name="purchase-and-assign-power-bi-pro-user-licenses"></a>Felhasználói Power BI Pro-licencek vásárlása és kiosztása

>[!IMPORTANT]
>Készen áll rá, hogy felhasználóként Power BI Pro-licencre térjen át? Fiókja beállításához keresse fel az [Első lépések a Power BI-ban](https://go.microsoft.com/fwlink/?LinkId=2106428&clcid=0x409&cmpid=pbidocs-purchasing-power-bi-pro) oldalt.

A Power BI Pro egy egyéni felhasználói licenc, amellyel a felhasználók beolvashatják és kezelhetik azokat a jelentéseket és irányítópultokat, amelyeket mások közzétettek a Power BI szolgáltatásban. Az ezzel a licenctípussal rendelkező felhasználók megoszthatnak tartalmakat, és együttműködhetnek más Power BI Pro-felhasználókkal. Tartalmakat csak Power BI Pro-felhasználók tehetnek közzé vagy oszthatnak meg más felhasználókkal, és csak ők használhatnak mások által létrehozott tartalmat, kivéve akkor, ha a tartalom Power BI Premium-kapacitásban van üzemeltetve. További információt a [Power BI díjszabása](https://powerbi.microsoft.com/pricing/) témakör _Power BI-funkciók összehasonlítása_ szakaszában talál.

## <a name="purchase-power-bi-pro-user-licenses"></a>Power BI Pro-felhasználói licencek vásárlása

Ebből a cikkből megtudhatja, hogyan vásárolhat Power BI Pro-felhasználói licenceket a Microsoft 365 Felügyeleti központban. A licencek megvásárlása után hozzárendelheti azokat a felhasználókhoz a Microsoft 365 Felügyeleti központban vagy az Azure Portalon.

> [!NOTE]
> 2020. január 14-étől elérhetők az önkiszolgáló vásárlási, előfizetési és licenckezelési funkciók a Power Platform-termékek (a Power BI, a Power Apps és a Power Automate) esetében a egyesült államokbeli, kereskedelmi felhőt használó ügyfelek számára. További információ, beleértve az önkiszolgáló vásárlás a szervezetben való engedélyezésének vagy letiltásának lépéseit: [Önkiszolgáló vásárlás – GYIK](https://docs.microsoft.com/microsoft-365/commerce/subscriptions/self-service-purchase-faq).

### <a name="prerequisites"></a>Előfeltételek

Ahhoz, hogy licenceket vásároljon vagy osszon ki a Microsoft 365 Felügyeleti központban, **[globális rendszergazdai vagy számlázási adminisztrátor](https://support.office.com/article/about-office-365-admin-roles-da585eea-f576-4f55-a1e0-87090b6aaa9d)** szerepkörrel kell rendelkeznie a Microsoft 365-ben.

A licencek Azure Portalon való kiosztásához a Power BI által az Azure Active Directory-keresésekhez használt Azure-előfizetés tulajdonosának kell lennie.

### <a name="purchase-licenses-in-microsoft-365"></a>Licencek vásárlása a Microsoft 365-ben

Kövesse az alábbi lépéseket a Power BI Pro licenceknek a Microsoft 365 Felügyeleti központban történő megvásárlásához:

1. Jelentkezzen be a [Microsoft 365 Felügyeleti központba](https://admin.microsoft.com).

2. A navigációs menüben válassza a **Számlázás** > **Szolgáltatások vásárlása** lehetőséget.

3. Keresse meg vagy görgessen ahhoz az előfizetéshez, amelyet meg szeretne vásárolni. A **Power BI** a **Más kategóriák, amelyek valószínűleg érdeklik** szakaszban található, az oldal alján. Kattintson a hivatkozásra a szervezet számára elérhető Power BI-előfizetések megtekintéséhez.

4. Válassza a **Power BI Pro** lehetőséget.

5. A **Szolgáltatások vásárlása** lapon válassza a **Vásárlás** lehetőséget.

6. Válassza a **Havi fizetés** vagy a **Fizetés egy teljes évre** lehetőséget attól függően, hogyan szeretne fizetni.

7. A **Hány felhasználóra van szüksége?** területen adja meg, hogy hány licencet szeretne vásárolni, majd válassza a **Fizetés most** lehetőséget a tranzakció befejezéséhez.

8. A vásárlás ellenőrzéséhez válassza a **Számlázás** > **Termékek és szolgáltatások** lehetőséget, majd keresse meg a **Power BI Pro** elemet.

9. Ha később további licenceket szeretne hozzáadni, keresse meg a **Power BI Pro** elemet a **Termékek és szolgáltatások** lapon, majd válassza a **Licencek hozzáadása/eltávolítása** lehetőséget.

## <a name="assign-licenses-in-the-microsoft-365-admin-center"></a>Licencek kiosztása a Microsoft 365 Felügyeleti központban

A licencek Microsoft 365 felügyeleti központban való hozzárendelésével kapcsolatos információkért lásd: [Licencek kiosztása a felhasználók számára](/office365/admin/manage/assign-licenses-to-users).

A vendégfelhasználókkal kapcsolatban tekintse meg a [Licencek kiosztása felhasználók számára a Licencek oldalon](/office365/admin/manage/assign-licenses-to-users#assign-licenses-to-users-on-the-licenses-page) című témakört. Mielőtt Pro-licenceket rendelne a vendégfelhasználókhoz, forduljon a Microsoft-fiók képviselőjéhez, és ellenőrizze, hogy megfelel-e Ön a Microsofttal kötött szerződés feltételeinek.

## <a name="assign-licenses-in-the-azure-portal"></a>Licencek kiosztása az Azure Portalon

Az alábbi lépésekkel rendelheti hozzá a Power BI Pro-licenceket egyéni felhasználói fiókokhoz:

1. Jelentkezzen be az [Azure Portalra](https://portal.azure.com/).

2. Keresse meg és válassza ki az **Azure Active Directoryt**.

3. Az **Azure Active Directory** erőforrásmenüjének **Kezelés** területén válassza a **Licencek** lehetőséget.

4. Válassza a **Minden termék** lehetőséget a **Licencek – Áttekintés** erőforrásmenüben, majd a **Power BI Pro** elemet a licenccel rendelkező felhasználók listájának megjelenítéséhez.

5. A parancssávban válassza a **+ Hozzárendelés** lehetőséget. A **Licenc hozzárendelése** lapon először válasszon felhasználót, majd válassza a **Hozzárendelési beállítások** lehetőséget a kiválasztott felhasználói fiókhoz tartozó Power BI Pro-licenc bekapcsolásához.

## <a name="next-steps"></a>Következő lépések

Javasoljuk, hogy a licencek hozzárendelése után ismerkedjen meg közelebbről is a Power BI Pro használatával.

[Szervezeti Power BI-licencelés](service-admin-licensing-organization.md)

[Bejelentkezett Power BI-felhasználók keresése](service-admin-access-usage.md)

További kérdései vannak? [Kérdezze meg a Power BI közösségét](https://community.powerbi.com/)
