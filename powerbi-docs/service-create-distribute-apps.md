---
title: Alkalmazások telepítése és használata irányítópultokkal és jelentésekkel a Power BI-ban
description: A Power BI-ban az alkalmazások egy helyen hozzák össze az összefüggő irányítópultokat és jelentéseket.
author: maggies
ms.author: maggiesMSFT
manager: kfile
ms.reviewer: lukaszp
ms.service: powerbi
ms.component: powerbi-service
ms.topic: conceptual
ms.date: 08/02/2018
LocalizationGroup: Share your work
ms.openlocfilehash: cf8ec98a45db6601e68b156d64ae6b73fd8ce2d5
ms.sourcegitcommit: dc8b8a2cf2dcc96ccb46159802ebd9342a7fa840
ms.translationtype: HT
ms.contentlocale: hu-HU
ms.lasthandoff: 10/11/2018
ms.locfileid: "49112084"
---
# <a name="install-and-use-apps-with-dashboards-and-reports-in-power-bi"></a>Alkalmazások telepítése és használata irányítópultokkal és jelentésekkel a Power BI-ban

A Power BI-ban az *alkalmazások* egy helyen hozzák össze az összefüggő irányítópultokat és jelentéseket. Cégének tagjai fontos üzleti információkkal dolgozó alkalmazásokat hozhatnak létre és terjeszthetnek. Az esetleg már eddig is használt [külső szolgáltatások](consumer/end-user-connect-to-services.md), mint a Google Analytics és a Microsoft Dynamics CRM, szintén kínálnak Power BI-alkalmazásokat. 

![Alkalmazások a Power BI-ban](./media/service-create-distribute-apps/power-bi-apps-left-nav.png)

Az alkalmazásokat a Power BI szolgáltatásban ([https://powerbi.com](https://powerbi.com)) és mobileszközén is könnyen megtalálhatja és telepítheti. Egy alkalmazás telepítése után nem kell emlékeznie a sok különböző irányítópult nevére, mert mind együtt vannak egy alkalmazásban, a böngészőjében vagy a mobileszközén.

Valahányszor az alkalmazás szerzője frissítést bocsát ki, Ön automatikusan látja a változtatásokat. Az adatok frissítésének ütemezését is a szerző szabja meg, így azok naprakészségével sem Önnek kell törődnie. 

Azt tervezi, hogy saját alkalmazást készít? További információ: [Munkaterületek létrehozása munkatársakkal a Power BI-ban](service-create-workspaces.md).

## <a name="get-a-new-app"></a>Új alkalmazás letöltése

Alkalmazásokat sokféleképpen be lehet szerezni. Az alkalmazást a szerzője automatikusan telepítheti az Ön Power BI-fiókjában, elküldheti Önnek az alkalmazásra mutató közvetlen hivatkozást, vagy Ön is megkeresheti azt az AppSource-ban, ahol minden hozzáférhető alkalmazást megtalál. A mobileszközén a Power BI-ban csak közvetlen hivatkozásról telepíthet, az AppSource-ból nem. Ha a szerző automatikusan telepíti az alkalmazást, akkor az megjelenik az Ön alkalmazásainak listájában.

### <a name="install-an-app-from-a-direct-link"></a>Alkalmazás telepítése közvetlen hivatkozásról

Új alkalmazás saját telepítésének legegyszerűbb módja az, ha közvetlen hivatkozást szerez az alkalmazás szerzőjétől. A Power BI létrehoz egy telepítési hivatkozást, amelyet a szerző elküldhet Önnek.

**A saját számítógépén** 

Amikor az e-mailben kapott hivatkozásra kattint, böngészőben megnyílik a Power BI szolgáltatás ([https://powerbi.com](https://powerbi.com)). Miután megerősíti, hogy telepíteni szeretné az alkalmazást, megnyílik az alkalmazás kezdőlapja.

![Alkalmazás kezdőlapja a Power BI szolgáltatásban](./media/service-create-distribute-apps/power-bi-app-landing-page-opportunity-480.png)

**iOS- vagy Android-mobileszközén** 

Amikor az e-mailben kapott hivatkozásra koppint a mobileszközén, az alkalmazás automatikusan települ, és megnyílik az alkalmazás-tartalomlista. 

![Alkalmazás-tartalomlista mobileszközön](./media/service-create-distribute-apps/power-bi-app-index-it-spend-360.png)

### <a name="get-the-app-from-microsoft-appsource"></a>Alkalmazás beszerzése a Microsoft AppSource-ból

A Microsoft AppSource-szal bármilyen alkalmazást megtalálhat és telepíthet, amelyhez hozzáférése van. 

1. Válassza az **Alkalmazások** ![Alkalmazások a bal oldali navigációs panelen](./media/service-create-distribute-apps/power-bi-apps-bar.png) > **Alkalmazások letöltése** lehetőséget. 

     ![Az Alkalmazások letöltése ikon](./media/service-create-distribute-apps/power-bi-service-apps-get-apps-oppty.png)
2. Az AppSource-ban a **Saját szervezet** alatti kereséssel szűkítheti a találatok körét, és megtalálhatja a keresett alkalmazást.

     ![Az AppSource-ban a Saját szervezet alatt](./media/service-create-distribute-apps/power-bi-appsource-my-org.png)
3. A **Letöltés most** lehetőséget választva adhatja hozzá az Alkalmazások oldalához. 

## <a name="interact-with-the-dashboards-and-reports-in-the-app"></a>Irányítópultok és jelentések használata az alkalmazásban

Most már dolgozhat az adatokkal az alkalmazás irányítópultjainak és jelentéseinek használatával. Minden szokásos Power BI-műveletet elér, mint amilyen a szűrés, a kijelölés, a rendezés és a részletezés. Egy táblából vagy a jelentés más vizualizációjából [exportálhatja az adatokat az Excelbe](consumer/end-user-export-data.md). 

![Adatok exportálása Power BI-vizualizációból](./media/service-create-distribute-apps/power-bi-service-export-data-visual.png)

## <a name="next-steps"></a>Következő lépések

* [Power BI alkalmazások külső szolgáltatásokhoz](consumer/end-user-connect-to-services.md)
* Kérdése van? [Kérdezze meg a Power BI közösségét](http://community.powerbi.com/)