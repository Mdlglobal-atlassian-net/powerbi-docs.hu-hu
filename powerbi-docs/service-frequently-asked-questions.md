---
title: Gyakori kérdések – Power BI
description: Az alábbiakban a Power BI szolgáltatással, a Power BI Desktop alkalmazással és a Power BI mobilalkalmazásaival kapcsolatos gyakori kérdések és válaszok listáját tekintheti át.
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
sktopms.date: 06/28/2018
ms.author: maggies
LocalizationGroup: Get started
ms.openlocfilehash: 08772389df36e72e4f8c83239ba396773070f61a
ms.sourcegitcommit: ba447d7cc94418d7d3cf6fdcb686ec1a859258a8
ms.translationtype: HT
ms.contentlocale: hu-HU
ms.lasthandoff: 07/02/2018
ms.locfileid: "37145387"
---
# <a name="frequently-asked-questions-about-power-bi"></a>Gyakori kérdések – Power BI
* Ha bármilyen egyéb kérdése van, [kérdezze a Power BI-közösséget](http://community.powerbi.com/).
* Továbbra sem találja a megoldást? Keresse fel a [Power BI támogatási oldalát](https://powerbi.microsoft.com/support/).

## <a name="what-is-microsoft-power-bi"></a>Mi az a Microsoft Power BI?
A Power BI egy olyan felhőalapú üzleti analitikai szolgáltatás, amely gyorsabban, hatékonyabban és áttekinthetőbben teszi lehetővé mindenki számára az adatok vizualizálását és elemzését. A felhasználók különböző adatok széles köréhez kapcsolódhatnak az egyszerűen használható irányítópultoknak, az interaktív jelentéseknek és az olyan lenyűgöző vizualizációknak köszönhetően, amelyekkel az adatok életre kelnek. További olvasnivaló arról, hogy [Mi az a Power BI](power-bi-overview.md).

## <a name="whats-the-difference-between-power-bi-pro-and-power-bi-premium"></a>Mi a különbség a Power BI Pro és a Power BI Premium között?
A Power BI Pro egyéni licenc, amely hozzáférést biztosít a Power BI szolgáltatásban minden tartalomhoz és funkcióhoz, többek között megosztható a tartalom, és lehetőség van más Pro-felhasználókkal való együttműködésre is. Csak a Pro szintű felhasználók tehetnek közzé és használhatnak tartalmat alkalmazás-munkaterületeken, oszthatnak meg irányítópultokat, és iratkozhatnak fel irányítópultokra és jelentésekre. 

A Premium szint fenntartott kapacitást biztosít, amellyel konzisztensebb teljesítmény érhető el, és amely nagyobb adatméreteket támogat a Power BI-ban. Egyéni felhasználók esetén a Premium szint lehetővé teszi, hogy a Pro-felhasználók széles körben megoszthassák a tartalmat úgy, hogy ehhez nincs szükségük arra, hogy a tartalom címzettjei felhasználónkénti licencekkel rendelkezzenek.

## <a name="how-much-does-power-bi-cost"></a>Mennyibe kerül a Power BI?
A Power BI Desktop ingyenesen használható. A Power BI Pro ingyenes próbaverziója 60 napig használható. A díjszabással kapcsolatban lásd: [A Power BI díjszabása](https://powerbi.microsoft.com/pricing).

## <a name="what-if-i-have-questions-about-power-bi-premium"></a>Mi a teendő, ha kérdéseim vannak a Power BI Premium verzióval kapcsolatban?
A Power BI Premium verzióval kapcsolatos kérdésekért lásd: [Power BI Premium – gyakori kérdések](service-premium-faq.md).

## <a name="how-do-i-find-out-who-in-my-organization-has-a-power-bi-account"></a>Hogyan találhatom meg, hogy a vállalatomnál kinek van Power BI-fiókja?
Az Azure Active Directory Power BI-hoz készült, integrált alkalmazásokat tartalmazó jelentésében megtekintheti az adott vállalat aktív felhasználóit. Az Azure AD-jelentés nem jelzi, hogy az egyes felhasználók milyen licenccel rendelkeznek. Csak az tekinthető meg, hogy mely felhasználók regisztráltak a Power BI-ba, és mikor jelentkeztek be. További információért tekintse át a [Bejelentkezett Power BI-felhasználók keresése](service-admin-access-usage.md) témát.

## <a name="what-is-power-bi-desktop"></a>Mi az a Power BI Desktop?
A Power BI Desktop egy ingyenes asztali alkalmazás, amelyet közvetlenül a saját számítógépre telepíthet. A Power BI Desktop szorosan együttműködik a Power BI szolgáltatással, és speciális adatfeltárást, -átalakítást, -modellezést, valamint kifejezetten interaktív vizualizációkat használó jelentéskészítést biztosít. A felhasználó a munkáját egy fájlba mentheti, majd az adatokat és a jelentéseket közvetlenül a Power BI webhelyén teheti közzé és oszthatja meg másokkal. További olvasnivaló arról, hogy [Mi az a Power BI Desktop](desktop-what-is-desktop.md).

## <a name="what-do-i-need-to-use-power-bi"></a>Mire van szükség a Power BI használatához?
Csak egy webböngészőre és egy munkahelyi e-mail-címre. A feliratkozáshoz .gov és .mil e-mail-címeket használhat. További információért lásd: [USA-beli kormányzati szerv regisztrálása a Power BI szolgáltatásban](service-govus-signup.md) 

## <a name="why-do-i-have-to-sign-up-with-my-work-email"></a>Miért a munkahelyi e-mail-címemmel kell regisztrálni?
A Power BI nem támogatja a fogyasztói e-mail-szolgáltatók vagy távközlési szolgáltatók által biztosított e-mail-címeket. További információ: [A Power BI önkiszolgáló regisztrációs folyamata](service-self-service-signup-for-power-bi.md).

## <a name="is-government-academic-and-non-profit-pricing-available-for-power-bi"></a>Létezik külön Power BI-díjszabás kormányzati, felsőoktatási és nonprofit intézményeknek?
Igen. Létezik nonprofit díjszabás, ha a szolgáltatást közvetlenül a Microsofttól vásárolja meg. További információ és a regisztráció a [Microsoft termékadományokkal foglalkozó webhelyén](https://www.microsoft.com/about/philanthropies/product-donations/products/powerbi/) található. A kormányzati és a felsőoktatási intézményeknek szóló díjszabás a Microsoft Online Előfizetési Program, a közvetlen licencelés, a nagyvállalati szerződések vagy az Open-licencprogram keretében érhető el. A kormányzati szerveknek szóló díjszabás szindikálás formájában is rendelkezésre áll. 

## <a name="is-power-bi-available-on-premises"></a>Elérhető a Power BI helyszíni szolgáltatásként?
A Power BI [https://powerbi.com](https://powerbi.com) jelenleg nem érhető el privát, belső felhőszolgáltatásként. Azonban létezik három egyéb lehetőség az adatok helyszíni megtekintésére és használatára. 

### <a name="on-premises-data-gateway"></a>Helyszíni adatátjáró
A Power BI és a Power BI Desktop használatával a felhasználók biztonságosan kapcsolódhatnak helyszíni adatforrásokhoz. A [helyszíni adatátjárók](service-gateway-onprem.md) használatával élőben lehet kapcsolódni helyszíni SQL Server Analysis Services-kiszolgálókhoz és más adatforrásokhoz. Továbbá ütemezett frissítést is beállíthat a központi átjáróval. Ha az átjáró nem érhető el, az adatokat a helyszíni adatforrásokból frissítheti a [Power BI Gateway - Personal](service-gateway-personal-mode.md) használatával.

### <a name="power-bi-report-server"></a>Power BI jelentéskészítő kiszolgáló
A Power BI jelentéskészítő kiszolgáló olyan megoldás, amelyet a helyszíni üzembe helyezés után jelentések létrehozására, közzétételére és kezelésére, valamint a jelentések különböző felhasználóknak különböző módon (webböngészővel, mobileszközön vagy e-mailben) való küldésére lehet használni. További információ: [Power BI jelentéskészítő kiszolgáló](report-server/get-started.md).

### <a name="power-bi-mobile-apps"></a>Power BI – mobilalkalmazások
[A helyszíni Power BI-jelentéseket, a Reporting Services mobiljelentéseit és a KPI-ket a Power BI-mobilalkalmazásokban](mobile-app-ssrs-kpis-mobile-on-premises-reports.md) is meg lehet tekinteni.

## <a name="does-power-bi-support-mobile-devices"></a>A Power BI támogatja a mobileszközöket?
Igen. A Power BI natív alkalmazásokat biztosít Android rendszerű mobiltelefonokon, táblagépeken, iOS-eszközökön és Windows 10-es eszközökön. Az adott [Power BI-mobilalkalmazást](https://powerbi.microsoft.com/mobile) a megfelelő áruházból töltheti le:  

* [Apple App Store](http://go.microsoft.com/fwlink/?LinkId=526218)
* [Google Play](http://go.microsoft.com/fwlink/?LinkID=544867&clcid=0x409)
* [Windows Store](http://go.microsoft.com/fwlink/?LinkId=526478)

## <a name="what-data-sources-can-i-connect-to"></a>Milyen adatforrásokhoz lehet kapcsolódni?
Bár a Power BI adatforrásainak listája hosszú, az adatforrások az alábbi csoportokba sorolhatók:

* [Excel- és Power BI Desktop-fájlokból](service-get-data-from-files.md) származó adatok.
* [Szolgáltatások tartalomcsomagjai](service-connect-to-services.md) előre elkészített irányítópultokkal, jelentésekkel és adatkészletekkel a Salesforce-hoz hasonló szolgáltatásokhoz. Az adatkapcsolat létrehozásán kívül a Power BI előre elkészített irányítópultokat és jelentéseket is tartalmaz az ilyen szolgáltatásokkal való használatra.
* Adatbázisokhoz és egyéb adatkészletekhez (például az [Azure SQL Database](service-azure-sql-database-with-direct-connect.md) és az SQL Server [Analysis Services](sql-server-analysis-services-tabular-data.md) tabulált adataihoz) tartozó összekötök.

További információ: [Adatok beolvasása](service-get-data.md) a Power BI-ban.

## <a name="what-are-content-packs"></a>Mik azok a tartalomcsomagok?
A [szolgáltatási tartalomcsomagok](service-connect-to-services.md) olyan előre elkészített megoldások, amelyeket népszerű szolgáltatásokkal lehet használni a Power BI környezetében. A támogatott szolgáltatás előfizetője gyorsan kapcsolódhat saját fiókjához a Power BI-ból, és adatait az adott szolgáltatáshoz előre elkészített, élő irányítópultokon és interaktív jelentésekben tekintheti meg.  A tartalomcsomagokat olyan népszerű szolgáltatásokhoz adtuk ki, mint például a Salesforce.com, a Marketo vagy az Adobe Analytics. További információ: [Szolgáltatásokhoz való kapcsolódás tartalomcsomagokkal](service-connect-to-services.md).

A [munkahelyi tartalomcsomagok](service-organizational-content-pack-introduction.md) olyan eszközöket biztosítanak a felhasználóknak, a BI-szakértőknek és a rendszerintegrátoroknak, amelyekkel saját tartalomcsomagok hozhatók létre célirányosan kialakított irányítópultok, jelentések és adatkészletek munkahelyi megosztásához.

## <a name="what-do-i-need-to-install-in-order-to-use-power-bi"></a>Mit kell telepíteni a Power BI használatához?
A Power BI szolgáltatás használatához csak egy webböngészőre és egy e-mail-címre van szükség.

Az adatok feltárásához és a jelentések létrehozásához ingyenesen letöltheti a [Power BI Desktop](http://powerbi.microsoft.com/designer) alkalmazást.

A Power BI mobilalkalmazásait is letöltheti a megfelelő áruházakból – szintén ingyenesen:

* [App Store](http://go.microsoft.com/fwlink/?LinkId=526218)
* [Google Play](http://go.microsoft.com/fwlink/?LinkID=544867&clcid=0x409)
* [Windows Store](http://go.microsoft.com/fwlink/?LinkId=526478)

## <a name="am-i-limited-to-one-copy-of-power-bi-desktop-for-my-entire-company"></a>A Power BI Desktop használata csak egyetlen példányra korlátozott a cégemnél?
A Power BI Desktop szoftverlicenc-szerződése a következőket tartalmazza: „A szoftver egy példánya telepíthető és használható a helyszínen.” Ez nem korlátozza a cégnél a Power BI Desktop használatát egyetlen példányra. Minden céges felhasználó egy példányt telepíthet és használhat a saját helyszínén.

## <a name="where-do-i-get-started-with-power-bi"></a>Hol tehetem meg az első lépéseket a Power BI-jal?
Az alábbi erőforrások állnak rendelkezésre az első lépések megtételéhez:

* [A Power BI blogja](http://blogs.msdn.com/b/powerbi/)
* [Webináriumok](webinars.md)
* Az első lépések megtételét segítő videók a [YouTube-csatornán](https://www.youtube.com/user/mspowerbi)
* [A Power BI Desktop használatának első lépései](service-get-started.md) című cikk
* [Csatlakozzon közösségünkhöz](https://community.powerbi.com/), és tegyen fel kérdéseket
* További javaslatokért lásd: [10 tanács segítségkéréshez](service-tips-for-finding-help.md)

## <a name="what-browsers-does-power-bi-support"></a>Milyen böngészőket támogat a Power BI?
Íme a [Power BI által támogatott böngészők](service-browser-support.md) teljes listája.

## <a name="what-regions-and-languages-does-power-bi-support"></a>Milyen régiókat és nyelveket támogat a Power BI?
Íme a [Power BI által támogatott régiók és nyelvek](supported-languages-countries-regions.md) teljes listája.

## <a name="how-can-i-buy-power-bi-pro-in-my-country"></a>Hogyan vásárolhatom meg a Power BI Pro verziót az országomban?
A Power BI Pro licenceit közvetlenül vásárolhatja meg, vagy cseveghet egy képviselővel a [www.powerbi.com](http://www.powerbi.com) webhelyen.

Megkereshet egy [Microsoft-partnert](https://partner.microsoft.com/) is a Power BI implementációjának támogatásával kapcsolatban.

## <a name="what-happens-if-my-power-bi-pro-license-expires"></a>Mi történik, ha a Power BI Pro-licenc lejár?
A Power BI Pro-licenc lejárata után 30 napos türelmi időszak biztosított.

A Power BI Pro előfizetési életciklusa megegyezik az Office 365-ével. További információkért lásd: [Mi történik az adatokkal és a hozzáféréssel, amikor az Office 365 vállalati verzióra szóló előfizetés befejeződik?](https://support.office.com/article/What-happens-to-my-data-and-access-when-my-Office-365-for-business-subscription-ends-4436582f-211a-45ec-b72e-33647f97d8a3)

## <a name="does-power-bi-meet-national-regional-and-industry-specific-compliance-requirements"></a>Eleget tesz a Power BI az országos, regionális, illetve iparágra jellemző megfelelőségi követelményeknek?
További információ a Power BI megfelelőségéről a [Microsoft Adatvédelmi központban](http://go.microsoft.com/fwlink/?LinkId=785324) található.

## <a name="where-can-i-learn-more-about-security"></a>Hol tájékozódhatok a biztonságról?
További információ a Power BI biztonságáról, az adatvédelemről és a megfelelőségről [A Power BI és a biztonság](http://go.microsoft.com/fwlink/?LinkId=829185) című tanulmányban, valamint a [Power BI biztonsági támogatását ismertető cikkben](service-admin-power-bi-security.md) található.

## <a name="what-has-happened-to-the-power-bi-for-office-365-experience"></a>Mi történt az Office 365-höz készült Power BI szolgáltatással?
Az Office 365-höz készült Power BI szolgáltatás elavult.

## <a name="how-do-i-undo-in-power-bi"></a>Hogyan lehet műveleteket visszavonni a Power BI-ban?
Sok más Microsoft-szolgáltatáshoz és -szoftverhez hasonlóan a Power BI is egyszerű módot kínál az utolsó parancs visszavonására. 

* A legutóbbi művelet vagy az utolsó néhány művelet **visszavonásához** használja a CTRL+Z billentyűkombinációt.

## <a name="next-steps"></a>Következő lépések
* [A Power BI bemutatása](power-bi-overview.md)
* További kérdései vannak? [Kérdezze a Power BI-közösséget](http://community.powerbi.com/)
* Továbbra is problémába ütközik? Keresse fel a [Power BI támogatási oldalát](https://powerbi.microsoft.com/support/).

