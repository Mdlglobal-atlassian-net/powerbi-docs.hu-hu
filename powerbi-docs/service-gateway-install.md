---
title: Átjáró telepítése a Power BI-hoz
description: Útmutató átjáró telepítéséhez, amellyel helyszíni adatokhoz csatlakozhat a Power BI-ban.
author: mgblythe
manager: kfile
ms.reviewer: ''
ms.service: powerbi
ms.component: powerbi-gateways
ms.topic: conceptual
ms.date: 04/18/2018
ms.author: mblythe
LocalizationGroup: Gateways
ms.openlocfilehash: 936e794b187366e91cf550c16379216ddf1fbf36
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: hu-HU
ms.lasthandoff: 06/04/2018
ms.locfileid: "34298550"
---
# <a name="install-a-gateway-for-power-bi"></a>Átjáró telepítése a Power BI-hoz

A Power BI-átjáró egy olyan szoftver, amelyet a helyszíni hálózaton belül telepíthet, és amely lehetővé teszi a hálózaton belüli adatok elérését. Az [áttekintésben](service-gateway-getting-started.md) leírtak szerint az átjárók személyes módban vagy standard módban (ez ajánlott) telepíthetők. Standard módban telepíthető önálló átjáró, vagy egy *fürthöz* is hozzáadható egy átjáró – ez utóbbi a javasolt eljárás a magas rendelkezésre állás érdekében. Ez a cikk bemutatja egy standard átjáró telepítését, majd egy fürt létrehozását egy másik átjáró hozzáadásával.

Ha még nem regisztrált a Power BI-ra, a kezdés előtt [hozzon létre egy ingyenes próbaverziós fiókot](https://app.powerbi.com/signupredirect?pbi_source=web).


## <a name="download-and-install-a-gateway"></a>Az átjáró letöltése és telepítése

Az átjáró azon a számítógépen fut, amelyen telepítve van, ezért fontos olyan gépre telepíteni, amely mindig be van kapcsolva. A jobb teljesítmény és megbízhatóság érdekében javasolt, hogy a számítógép ne vezeték nélküli, hanem vezetékes hálózatra legyen csatlakoztatva.

1. A Power BI szolgáltatás jobb felső sarkában válassza a **letöltés ikon** ![Letöltés ikon](media/service-gateway-install/icon-download.png) > **Adatátjáró** lehetőséget.

    ![Adatátjáró](media/service-gateway-install/data-gateway.png)

2. A letöltési oldalán válassza az **ÁTJÁRÓ LETÖLTÉSE** gombot.

3. Kattintson a **Tovább** gombra.     

    ![Adatátjáró telepítője](media/service-gateway-install/gateway-installer.png)

4. Válassza a **Helyszíni adatátjáró (ajánlott)** > **Tovább** lehetőséget.

    ![Átjáró típusa](media/service-gateway-install/gateway-type.png)

5. Tartsa meg az alapértelmezett telepítési útvonalat, és fogadja el a feltételeket > **Telepítés**.

    ![Telepítési útvonal](media/service-gateway-install/install-path.png)

6. Adja meg a fiókot, amellyel a Power BI-ba jelentkezik be > **Bejelentkezés**.

    ![E-mail-cím](media/service-gateway-install/email-address.png)

    Az átjáró a Power BI-fiókjához van társítva, az átjárókat pedig a Power BI szolgáltatáson belül tudja kezelni. Most már bejelentkezett a fiókjába.

7. Válassza az **Új átjáró regisztrálása ezen a számítógépen** > **Tovább** lehetőséget.

    ![Átjáró regisztrálása](media/service-gateway-install/register-gateway.png)

8. Adjon meg egy nevet az átjáróhoz (a bérlőn belül egyedinek kell lennie) és egy helyreállítási kulcsot. Erre a kulcsra szüksége lesz, ha helyre kell állítania vagy át kell helyeznie az átjárót. Válassza a **Konfigurálás** lehetőséget.

    ![Átjáró konfigurálása](media/service-gateway-install/configure-gateway.png)

    Figyelje meg a **Hozzáadás egy meglévő átjárófürthöz** lehetőséget. Ezt a lehetőséget a cikk következő szakasza tárgyalja.

9. Tekintse át az információkat az utolsó ablakban. Figyelje meg, hogy az átjáró a Power BI-on kívül a PowerAppshez és a Flowhoz is elérhető, ugyanis mindhármat ugyanazzal a fiókkal használom. Kattintson a **Bezárás** gombra.

    ![Összegző képernyő](media/service-gateway-install/summary-screen.png)

Az átjáró sikeres telepítése után hozzáadhat egy másik átjárót, ezzel létrehozva egy fürtöt.


## <a name="add-another-gateway-to-create-a-cluster"></a>Fürt létrehozása másik átjáró hozzáadásával

A fürt által az átjáró rendszergazdái elkerülhetik, hogy hibaérzékeny pont legyen a helyszíni adatok elérésében. Ha az elsődleges átjáró nem elérhető, akkor az adatkérelmek a másodikként hozzáadott átjáróra lesznek irányítva, és így tovább. Egy számítógépre csak egy standard átjáró telepíthető, ezért a fürt második átjáróját egy másik számítógépre kell telepíteni. Ezt az is indokolja, hogy a fürtnek redundánsnak kell lennie.

A magas rendelkezésre állású átjárófürtökhöz a helyszíni adatátjáró 2017. novemberi vagy újabb frissítésére van szükség.

1. Töltse le az átjárót egy másik számítógépre, és telepítse.

2. Miután bejelentkezett Power BI-fiókjába, regisztrálja az átjárót. Válassza a **Hozzáadás egy meglévő átjárófürthöz** lehetőséget. A **Rendelkezésre álló átjárófürtök** alatt válassza ki az elsőként telepített átjárót (ez lesz az *elsődleges átjáró*), majd adja meg a hozzá tartozó helyreállítási kulcsot. Válassza a **Konfigurálás** lehetőséget.

    ![Átjáró fürthöz adása](media/service-gateway-install/add-cluster.png)


## <a name="next-steps"></a>Következő lépések

[Power BI-átjáró kezelése](service-gateway-manage.md)

További kérdései vannak? [Kérdezze meg a Power BI közösségét](http://community.powerbi.com/)