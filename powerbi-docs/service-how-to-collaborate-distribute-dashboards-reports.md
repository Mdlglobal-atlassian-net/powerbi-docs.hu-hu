---
title: A munka megosztásának módjai
description: A Power BI-ban az irányítópultok, a jelentések, a csempék és az alkalmazások másokkal közös használatához és megosztásához számos mód áll rendelkezésre. Mindegyiknek megvannak a maga előnyei.
author: maggiesMSFT
ms.author: maggies
manager: kfile
ms.reviewer: lukaszp
ms.service: powerbi
ms.subservice: powerbi-service
ms.topic: conceptual
ms.date: 01/08/2019
LocalizationGroup: Share your work
ms.openlocfilehash: cd2413c8f9387a5ebc7de758108e382265c3af42
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: hu-HU
ms.lasthandoff: 01/15/2019
ms.locfileid: "54290416"
---
# <a name="ways-to-share-your-work-in-power-bi"></a>A munka megosztásának módjai a Power BI-ban

Ön az irányítópultokat és jelentéseket létrehozó személy. Előfordulhat, hogy a munkatársaival együtt dolgozott rajtuk. Ezután szeretné, hogy mások is elérhessék, amit létrehozott. Mi a terjesztésük legjobb módja?

Ebben a témakörben összehasonlítjuk a Power BI-ban való közös munka és megosztás alábbi lehetőségeit:

* Jelentések és irányítópultok létrehozása a munkatársakkal a *munkaterületeken*.
* A létrehozott irányítópultok és jelentések egyesítése *alkalmazásként*, és ezek közzététele egy nagyobb csoport vagy a teljes cég számára.
* Az irányítópultok és jelentések megosztása csak néhány személlyel, a szolgáltatásból vagy a Power BI-mobilalkalmazásokból.
* Jelentések nyomtatása.
* A jelentéseket biztonságos portálokon vagy nyilvános webhelyeken is beágyazhatja.

Bármelyik lehetőséget is válassza, az irányítópultok megosztásához [Power BI Pro licenccel](service-features-license-type.md) kell rendelkeznie, vagy a tartalmat [prémium szintű kapacitásban](service-premium.md) kell elhelyeznie. Az irányítópultokat megtekintő munkatársakra vonatkozó licenckövetelményeket a választott lehetőség határozza meg. Az alábbi szakaszokban megtalálhatja a részleteket. 

![Alkalmazások a Power BI szolgáltatásban](media/service-how-to-collaborate-distribute-dashboards-reports/power-bi-apps-home-blog.png)

*Alkalmazások a Power BI szolgáltatásban*

## <a name="collaborate-with-coworkers-in-a-workspace"></a>Együttműködés a munkatársakkal egy munkaterületen

Amikor a csapatok együtt dolgoznak, ugyanazon dokumentumokhoz való hozzáférésre van szükség a gyors együttműködés céljából. A Power BI munkaterületei biztosítják azt a helyet, ahol a csapatok megoszthatják egymással a számukra fontos irányítópultok, jelentések, adatkészletek és munkafüzetek tulajdonjogát és felügyeletét. Néha a Power BI-felhasználók a saját munkaterületeiket a céges struktúrák alapján hozzák létre, míg máskor konkrét projektekhez készítenek munkaterületeket. Más cégek több munkaterületet használnak a jelentések és az irányítópultok különböző verzióinak tárolására. 

A munkaterületek olyan szerepköröket biztosítanak, amelyek meghatározzák a munkatársak adott jogosultságait. Az ilyen szerepkörökkel meghatározható, hogy kik kezelhetik a teljes munkaterületet, és kik bővíthetik azt tartalommal.

![Munkaterületek](media/service-how-to-collaborate-distribute-dashboards-reports/power-bi-apps-workspaces.png)

Egyes felhasználók természetes módon helyeznek el tartalmat a Saját munkaterületen, és osszák meg azt. A munkaterületek jobb együttműködést biztosítanak a Saját munkaterülethez képest, mivel lehetővé teszik a tulajdonjog megosztását. Ön és csapata egyszerűen végezhet frissítéseket, vagy biztosíthat hozzáférést másoknak. A Saját munkaterület egyszeri használatra vagy személyes tartalom esetén nyújt optimális megoldást az egyéni felhasználóknak.

Tegyük fel, hogy van egy kész irányítópultja, amelyet szeretne megosztani a munkatársaival. Mi a legjobb módszer az irányítópult munkatársakkal való megosztásának? A válasz számos tényezőtől függ. Ha egy adott munkatárs tulajdonjogot szeretne kapni az irányítópulthoz, és naprakészen kell tartania azt, vagy a munkaterület minden tartalmához hozzá kell férnie, akkor a legjobb, ha felveszi az irányítópultot a munkaterületre. Ha a kollégának a munkaterület összes tartalma helyett csak egy adott irányítópultot kell látnia, ismét több alternatíva közül lehet választani. Ha az irányítópult része egy nagyobb tartalomcsomagnak, amelyet számos munkatárssal kell megosztani, akkor valószínűleg egy alkalmazás közzététele a legjobb választás. Azonban ha a munkatársnak csak egyetlen irányítópultra van szüksége, az adott irányítópult megosztása lehet a legjobb megoldás.

További információ a [munkaterületek létrehozásáról](service-create-workspaces.md).

**Tudta?** A Power BI előzetes verziójú, új munkaterületi felhasználói felületet kínál. Az [Új munkaterületek létrehozása (előzetes verzió)](service-create-the-new-workspaces.md) című cikkben további információt talál a munkaterületek jövőbeni változásairól. 

## <a name="distribute-data-and-insights-by-creating-an-app"></a>Adatok és betekintések terjesztése alkalmazás létrehozásával

Tegyük fel, hogy szeretné széles közönséggel megosztani az irányítópultját. Ön és a munkatársai létrehoztak egy *munkaterületet*, majd a munkaterületen létrehozták és kidolgozták az irányítópultokat, jelentéseket és adatkészleteket. Következő lépésként ki kell jelölnie a kívánt irányítópultokat és jelentéseket, és közzé kell tennie őket alkalmazásként &#151; egy adott csoportnak vagy a teljes cégnek.

![Alkalmazás közzététele ikon](media/service-how-to-collaborate-distribute-dashboards-reports/power-bi-app-publish-600.png)

Az alkalmazások a Power BI szolgáltatásban ([https://powerbi.com](https://powerbi.com)) könnyen megtalálhatók és telepíthetők. Elküldheti az üzleti felhasználóknak az alkalmazására mutató közvetlen hivatkozást, vagy rákereshetnek az alkalmazására az AppSource-ban. Ha a Power BI-rendszergazda engedélyezi ezt Önnek, akkor az alkalmazást akár közvetlenül is telepítheti a munkatársai Power BI-fiókjába. Többet is megtudhat [az alkalmazások közzétételéről](service-create-distribute-apps.md).

Miután a munkatársai telepítik az alkalmazást, megtekinthetik azt a böngészőjükben vagy egy mobileszközön.

Ahhoz, hogy a felhasználók megtekinthessék az alkalmazást, vagy Power BI Pro licenccel kell rendelkezniük nekik is, vagy pedig Power BI Premium-kapacitásban kell elhelyeznie az alkalmazást. Részletek: [Mi a Power BI Premium?](service-premium.md).

Alkalmazásokat munkahelyen kívüli személyeknek is közzétehet. Az ilyen személyek megtekinthetik az alkalmazás tartalmát, műveleteket végezhetnek vele, de megosztani nem tudják azt másokkal.

## <a name="share-dashboards-and-reports"></a>Irányítópultok és jelentések megosztása

Tegyük fel, hogy véglegesített egy irányítópultot és egy jelentést a Saját munkaterületen vagy egy munkaterületen, és szeretne hozzáférést adni néhány másik személynek. Ennek egyik módja az, ha *megosztja* őket. 

![Megosztás ikon](media/service-how-to-collaborate-distribute-dashboards-reports/power-bi-share-in-situ.png)

A tartalmak megosztásához Power BI Pro-licenccel kell rendelkeznie mind Önnek, mind pedig azoknak, akikkel megosztja a tartalmat, kivéve ha a megosztott tartalmak [prémium szintű kapacitás](service-premium.md) munkaterületén találhatók. A megosztott irányítópultokat és jelentéseket a címzettek megtekinthetik és használhatják, de nem szerkeszthetik. Az irányítópultok és a jelentések adatait ugyanúgy látják, ahogyan Ön is, hacsak nem alkalmaz sorszintű biztonságot (RLS-t) a mögöttes adatkészletre. A munkatársai, akikkel megosztotta a tartalmat, továbboszthatják azt másokkal, ha engedélyezi. 

Akár cégen kívüli személyek is lehetnek a megosztás címzettjei. Az ilyen személyek megtekinthetik az irányítópultot vagy a jelentést, műveleteket végezhetnek velük, de megosztani nem tudják azokat. 

Többet is megtudhat az [irányítópultok és jelentések Power BI szolgáltatásban való megosztásáról](service-share-dashboards.md). Szűrőt is hozzáadhat egy hivatkozáshoz, és így [a jelentés szűrt nézetét is megoszthatja](service-share-reports.md).

## <a name="annotate-and-share-from-the-power-bi-mobile-apps"></a>Jegyzetkészítés és megosztás a Power BI-mobilalkalmazásokból

Az iOS- és Android-készülékekhez készült Power BI mobilalkalmazásban jegyzeteket adhat hozzá a csempékhez, jelentésekhez és vizualizációkhoz, majd megoszthatja azokat bárkivel e-mailben.

![Jegyzetkészítés és megosztás a mobilalkalmazásokban](media/service-how-to-collaborate-distribute-dashboards-reports/power-bi-iphone-annotate.png)

Csempe, jelentés vagy vizualizáció megosztásakor az adott elem egy pillanatképét osztja meg, így a címzettek az e-mail elküldésekor érvényes pillanatnyi állapotot fogják látni. Az e-mail emellett tartalmaz egy hivatkozást is, mely az irányítópultra vagy a jelentésre mutat. Ha a címzettek rendelkeznek Power BI Pro licenccel, vagy ha a tartalom [prémium szintű kapacitásban](service-premium.md) található, és már megosztotta az objektumot velük, akkor megnyithatják azt. A csempékről készült pillanatképeket bárkinek elküldheti, nemcsak az azonos e-mail-tartományhoz tartozó munkatársainak.

Többet is megtudhat arról, hogy hogyan [láthat el jegyzetekkel és oszthat meg csempéket, jelentéseket és vizualizációkat](consumer/mobile/mobile-annotate-and-share-a-tile-from-the-mobile-apps.md) az iOS- és az Android-mobilalkalmazásokból.

A Windows 10-eszközökön futó Power BI alkalmazásból is [megoszthatja a csempék pillanatképét](consumer/mobile/mobile-windows-10-phone-app-get-started.md).

## <a name="print-or-save-as-pdf-or-other-static-file"></a>Nyomtatás vagy mentés PDF-ként vagy más statikus fájlként

A Power BI szolgáltatásban nyomtathat vagy menthet PDF-fájlként (illetve más formátumú statikus fájlként) egy teljes irányítópultot, egy irányítópult-csempét, egy jelentéslapot vagy egy vizualizációt. A jelentéseket csak laponként tudja nyomtatni – nem nyomtathatja a teljes jelentést egyszerre. Többet is megtudhat a [nyomtatásról és a statikus fájlba mentésről](consumer/end-user-print.md).

## <a name="embed-reports-in-secure-portals-or-public-websites"></a>A jelentéseket biztonságos portálokon vagy nyilvános webhelyeken is beágyazhatja

A Power BI-jelentéseket beágyazhatja biztonságos portálokon és webhelyeken is, ahol a felhasználók azokat meg szeretnék tekinteni.  

A Power BI szolgáltatás **Beágyazás a SharePoint Online-ban** és **Beágyazás** funkciói lehetővé teszik, hogy Ön biztonságosan ágyazhasson be jelentéseket a belső felhasználók számára. A Beágyazás a SharePoint Online-ban funkció a SharePoint Online Power BI web részével működik együtt, egyszeri bejelentkezést tesz lehetővé, és használatával felügyelhető a jelentés beágyazásának módja is. A Beágyazás funkció bármely olyan portállal vagy webhellyel működik, amely támogatja tartalom beágyazását URL vagy iFrame használatával. Bármelyik lehetőséget is választja, mindkét esetben biztosítva van az engedélyek és az adatbiztonság megkövetelése, mielőtt egy felhasználó megnézhetné a jelentést. A jelentést csak akkor nézheti meg bárki, ha ahhoz rendelkezik a megfelelő engedélyekkel. További információ a Power BI [Beágyazás a SharePoint Online-ban](service-embed-report-spo.md) és [Beágyazás](service-embed-secure.md) funkcióiról.

A **Közzététel a weben** lehetőséggel megoszthatja a Power BI-jelentéseit a teljes internettel úgy, hogy interaktív vizualizációkat ágyaz be blogbejegyzésekbe, weblapokra, közösségi webhelyekre és más online kommunikációs tartalmakba. Ezt bármilyen eszközről megteheti. Ha így tesz, bárki megtekintheti a jelentéseit az interneten, és nem felügyelheti, hogy ki láthatja a közzétett tartalmait. A felhasználóknak nem kell Power BI-licenccel rendelkezniük. A webes közzététel csak azokhoz a jelentésekhez érhető el, amelyeknek jogosult a szerkesztésére. Nem tehet közzé jelentéseket az interneten, ha azokat csak megosztották Önnel, vagy ha azok egy alkalmazásban vannak. Többet is megtudhat a [webes közzétételről](service-publish-to-web.md).

>[!Warning]
>A [Webes közzététel](service-publish-to-web.md) lehetőség a tartalmak nyilvános megosztására, nem pedig belső megosztásra szolgál.

## <a name="next-steps"></a>Következő lépések

* [Irányítópultok megosztása munkatársakkal és másokkal](service-share-dashboards.md)
* [Alkalmazás létrehozása és közzététele a Power BI-ban](service-create-distribute-apps.md)
* [Jelentés beágyazása egy biztonságos portálon vagy webhelyen](service-embed-secure.md)

Visszajelzés küldene? Mondja el javaslatait a [Power BI-közösség webhelyén](https://community.powerbi.com/).

További kérdései vannak? [Kérdezze meg a Power BI közösségét](http://community.powerbi.com/)
