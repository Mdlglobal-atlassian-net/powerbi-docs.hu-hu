---
title: Power BI Premium – gyakori kérdések
description: A Power BI Premium termékkel kapcsolatos gyakori kérdések, valamint az azokra adott válaszaink.
author: mgblythe
ms.author: mblythe
manager: kfile
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 08/19/2019
LocalizationGroup: Premium
ms.openlocfilehash: 747ff7788ce30f5d4f61c48cc70a737bc74cd612
ms.sourcegitcommit: 4a3afe761d2f4a5bd897fafb36b53961739e8466
ms.translationtype: HT
ms.contentlocale: hu-HU
ms.lasthandoff: 08/20/2019
ms.locfileid: "69654268"
---
# <a name="power-bi-premium-faq"></a>Power BI Premium – gyakori kérdések

Ez a cikk megválaszolja a Power BI Premiummal kapcsolatban felmerülő gyakori kérdéseket. Az áttekintésért lásd [Mi a Power BI Premium?](service-premium-what-is.md)

* Ha további kérdései vannak, [forduljon a Power BI közösségéhez](http://community.powerbi.com/).
* Továbbra sem találja a megoldást? Keresse fel a [Power BI támogatási oldalát](https://powerbi.microsoft.com/support/).

**Mi a Power BI Premium?**  
A Power BI Premium egy kapacitásalapú termék, amely a következőket tartalmazza:

* Széles körben és rugalmasan tehet közzé jelentéseket a vállalaton belül, miközben a címzetteknek nem kell egyéni licenccel rendelkezniük.
* A Power BI szolgáltatás megosztott kapacitásánál jobb skálázhatóság és teljesítmény.
* Helyszíni üzletiintelligencia-eszközök fenntartása a Power BI jelentéskészítő kiszolgálóval.
* Egy API-felület, egységes funkciókínálat és hozzáférés a legújabb beépített elemzési funkciókhoz.

**Mire használható a Power BI Premium? Hogyan működik?**  
A Power BI Premium a Power BI szolgáltatáson belül kínál kifejezetten erre a célra fenntartott kapacitásokat az egyes cégeknek. Ezeket teljes egészében a Microsoft által felügyelt, dedikált hardverek szolgálják ki. A cégek dönthetnek úgy, hogy a dedikált kapacitást széles körben szétterítik, vagy hogy a felhasználók száma alapján egyes munkaállomásokra koncentrálják azt, a munkaterhelés igényei és egyéb tényezők alapján. Az igények változását követve a kapacitás lefele és felfelé is skálázható.

**Miben különbözik a Power BI Pro és a Power BI Premium?**  
A Power BI Premium egy kapacitásalapú licenc, míg a Power BI Pro egy felhasználóalapú licenc. A Power BI Pro a jelentéseket közzétevő, irányítópultokat megosztó, munkaterületeken kollégáival együttműködő és hasonló tevékenységet folytató felhasználók számára készült. A termék a következőket kínálja:

* Testreszabott nézetek szerkesztése és mentése
* Személyes irányítópultok kialakítása (rögzítés új irányítópultra)
* Adatok elemzése az Excelben és a Power BI Desktopban
* Excel Web App-megosztás támogatása
* Irányítópultok megosztása, együttműködés Office 365-csoportokban
* Tartalmak integrálása a Microsoft Teamsbe

**A Power BI Premium használatához szükség van a Power BI Pro-licencre?**  
Igen. A Power BI Pro szükséges a jelentések közzétételéhez, az irányítópultok megosztásához, a kollégákkal való együttműködéshez a munkaterületeken és a hasonló tevékenységhez. A Power BI Pro nem szükséges tartalmak használatához a Premium szintű kapacitásban.

**Láthatnék egy példát arra, hogyan elégítheti ki a Power BI Pro és a Power BI Premium együttes használata egy cég modern üzletiintelligencia-igényeit?**  
A következő példákban felvázoljuk, miként elégítheti ki cége üzletiintelligencia-igényeit a Power BI Pro és a Power BI Premium együttes használatával.

| 1\. példa | 2\. példa | 3\. példa | 4\. példa |
| --- | --- | --- | --- |
| Egy cégnek vagy részlegnek arra van szüksége, hogy minden egyes alkalmazott hozzáférjen egy önkiszolgáló üzletiintelligencia-szolgáltatáshoz, és képesek legyenek együttműködni egymással (irányítópultok megosztása, alkalmi elemzések végrehajtása és jelentések közzététele). | Egy cég vagy részleg felhasználóinak egy része önkiszolgáló üzleti intelligencia-szolgáltatást és együttműködést igényel, míg egyes felhasználók csak az üzletiintelligencia-tartalmak felhasználói lennének. | Egy cég vagy részleg felhasználóinak önkiszolgáló üzletiintelligencia-szolgáltatásra és együttműködési eszközökre van szükségük, ezenkívül a helyszínen kell tárolniuk a jelentéseiket. | Egy pénzügyi részleg több nagy méretű adatkészlet elemzésén dolgozik egy pénzügyi jelentés előkészítése keretében, a számítási feladatok elvégzéséhez pedig nem szabályozott, elkülönített kapacitásra van szüksége. |
| **Megoldás:**<br/><br/>1. Power BI Pro minden felhasználó számára<br/><br/>2. Meg kell vizsgálni, hogy a Power BI Premium beszerzése milyen lehetőségeket teremtene – lásd a további példákat |**Megoldás:**<br/><br/>1. Power BI Pro az önkiszolgáló üzleti intelligenciát és együttműködést igénylő felhasználók számára<br/><br/>2. A Power BI Premium hozzáadása után az üzletiintelligencia-tartalom szétosztható azon felhasználók között, akik csak a fogyasztói annak |**Megoldás:**<br/><br/>1. Power BI Pro az önkiszolgáló üzleti intelligenciát és együttműködést igénylő felhasználók számára<br/><br/>2. A Power BI Premium hozzáadását követően a jelentések közzétehetők a helyszínen, és tetszőleges ütemben továbbíthatók a felhőbe |**Megoldás:**<br/><br/>1. Power BI Pro a pénzügyi részleg összes felhasználója számára<br/><br/>2. A Power BI Premium hozzáadásával a felhőben elérhető dedikált erőforrásokat a pénzügyi részleg kizárólagos rendelkezésére lehet bocsátani, ami jobb skálázhatóságot és teljesítményt eredményez |

**Mennyibe kerül a Power BI Premium? Hány termékváltozatot tesznek elérhetővé?**  
A Power BI Premium ára a virtuális magok számának megfelelően alakul. A pontos árakat a [Power BI díjszabási oldalán](https://powerbi.microsoft.com/pricing/) tekintheti meg. A csomópontokról és a virtuális magokról bővebben a [Microsoft Power BI Premiumról készült tanulmányban](https://aka.ms/pbipremiumwhitepaper) tájékozódhat. A [díjkalkulátorral](https://powerbi.microsoft.com/calculator/) megállapíthatja, hogy körülbelül mekkora Premium-kapacitásra lehet szüksége.

**Mit kell érteni a „kapacitás” alatt?**  
A „kapacitás” a Power BI Premium kapacitásadminisztrációs portálon keresztül egy rendszergazda által kiosztott egy vagy több csomópont csoportját jelenti. További információt a [Microsoft Power BI Premiumról készült tanulmányban](https://aka.ms/pbipremiumwhitepaper) talál.

**Hogyan történik a Power BI Premium használata utáni számlázás?**  
A Power BI Premium használatához egyéves kötelezettséget kell vállalni, a számlás ezután havonta történik.

**Hogyan vásárolhatom meg a Power BI Premiumot?**  
A Power BI Premium a Microsoft 365 Felügyeleti központjából érhető el. A további tudnivalókért lásd [a Power BI Premium megvásárlását](service-admin-premium-purchase.md) ismertető szakaszt. További információért forduljon Microsoft-képviselőjéhez.

**Hogyan tudhatom meg, hogy mekkora Power BI Premium-kapacitást kell vásárolnom?**  
A [díjkalkulátorral](https://powerbi.microsoft.com/calculator/) megállapíthatja, hogy körülbelül mekkora Premium-kapacitásra lehet szüksége.

**Elérhető a Power BI Premium az Office 365 E5 keretében?**  
A Power BI Premium a Power BI Pro bővítménye. Az Office 365 E5 tartalmazza a Power BI Prót. Így az E5-ügyfelek a Premium szolgáltatást a meglévő Pro-licenceik bővítményeként vásárolhatják meg.

**Mi a Power BI jelentéskészítő kiszolgáló? Elérhetővé teszi a Power BI-t a helyszínen is?**

A Power BI jelentéskészítő kiszolgáló egy helyszíni kiszolgáló, amely lehetővé teszi interaktív Power BI-jelentések és lapokra tördelt jelentések használatát és kiosztását a helyszínen, teljes egészében a cég tűzfala mögött. A Power BI jelentéskészítő kiszolgáló a Power BI Premium részeként, illetve az SQL Server Enterprise Editiont Frissítési Garanciával használó ügyfelek számára díjtalan juttatásként érhető el. További információ a licencelésről: [A Power BI jelentéskészítő kiszolgáló licencelése](report-server/get-started.md#licensing-power-bi-report-server). További információért forduljon Microsoft-képviselőjéhez.

A Power BI Premiummal a cég által a felhőben fenntartott számú virtuális magot a helyszínen is telepíteni lehet a Power BI jelentéskészítő kiszolgálóval, és nem szükséges megosztani a kapacitást. A cégek a felhőbe menthetik a Power BI-tartalmakat, illetve a Power BI jelentéskészítő kiszolgálóval a helyszínen tárolhatják azokat, és tetszőleges ütem szerint tölthetik fel a tartalmakat a felhőbe.

A további tudnivalókért lásd: [Power BI jelentéskészítő kiszolgáló használatának első lépéseit](report-server/get-started.md) ismertető cikket.

**Következő lépések**

[Mi az a Power BI Premium?](service-premium-what-is.md)
[A Power BI Premium kibocsátási megjegyzései](service-premium-release-notes.md)
[Microsoft Power BI Premium-tanulmány](https://aka.ms/pbipremiumwhitepaper)
[A Power BI nagyvállalati üzembehelyezési előkészületeit bemutató tanulmány](https://aka.ms/pbienterprisedeploy)
[A kiterjesztett Pro-próbaverzió aktiválása](service-extended-pro-trial.md)
[Power BI Embedded – gyakori kérdések](developer/embedded-faq.md)

További kérdései vannak? [Kérdezze meg a Power BI közösségét](https://community.powerbi.com/)