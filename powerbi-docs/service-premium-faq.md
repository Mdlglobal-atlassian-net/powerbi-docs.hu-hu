---
title: Power BI Premium – gyakori kérdések
description: A Power BI Premium termékkel kapcsolatos gyakori kérdések, valamint az azokra adott válaszaink.
services: powerbi
documentationcenter: ''
author: markingmyname
manager: kfile
backup: ''
editor: ''
tags: ''
qualityfocus: no
qualitydate: ''
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 09/20/2017
ms.author: maghan
LocalizationGroup: Premium
ms.openlocfilehash: c5d96b0aa9ce02abf3e88d83718d70a3b8033897
ms.sourcegitcommit: 65426de556cd7207cbc4f478198664e25c33a769
ms.translationtype: HT
ms.contentlocale: hu-HU
ms.lasthandoff: 03/30/2018
---
# <a name="power-bi-premium-faq"></a>Power BI Premium – gyakori kérdések
A Power BI Premium termékkel kapcsolatos gyakori kérdések, valamint az azokra adott válaszaink.

* Ha további kérdései vannak, [forduljon a Power BI közösségéhez](http://community.powerbi.com/).
* Továbbra sem találja a megoldást? Keresse fel a [Power BI támogatási oldalát](https://powerbi.microsoft.com/support/).
* Vagy kattintson a **kapcsolatfelvételi** ikonra ![](media/service-premium-faq/power-bi-contact-me-icon.png) a böngészőablak jobb alsó sarkában.

## <a name="power-bi-premium"></a>Power BI Premium
**Mi a Power BI Premium?**  
A Power BI Premium egy új, kapacitáson alapú termék, amely a következőket kínálja:

* Széles körben és rugalmasan tehet közzé jelentéseket a vállalaton belül, miközben a címzetteknek nem kell egyéni licenccel rendelkezniük.
* Jobb skálázhatóság és nagyobb teljesítmény a Power BI szolgáltatás dedikált kapacitásaihoz való hozzáféréssel.
* Helyszíni üzletiintelligencia-eszközök fenntartása a Power BI jelentéskészítő kiszolgálóval.
* Egyetlen API-felület, egységes funkciókínálat és hozzáférés a legújabb beépített elemzési funkciókhoz.

**Mire használható a Power BI Premium? Hogyan működik?**  
A Power BI Premium a Power BI szolgáltatáson belül kínál kifejezetten erre a célra fenntartott kapacitásokat az egyes cégeknek, és teljes egészében a Microsoft által felügyelt, dedikált hardverek szolgálják ki. A cégek dönthetnek úgy, hogy a dedikált kapacitást széles körben szétterítik, vagy hogy a felhasználók száma alapján egyes munkaállomásokra koncentrálják azt, a munkaterhelés igényei és egyéb tényezők alapján. Az igények változását követve a kapacitás lefele és felfelé is skálázható.

**Miben különbözik a Power BI Pro és a Power BI Premium? Mikor lehet szükség a Power BI Premiumra?**  
A Power BI Premium egy kapacitásalapú licenc, míg a Power BI Pro egy felhasználóalapú licenc.

A Power BI Premium a Power BI szolgáltatáson belül kínál kifejezetten erre a célra fenntartott kapacitásokat az egyes cégeknek, és teljes egészében a Microsoft által felügyelt, dedikált hardverek szolgálják ki. Így nem korlátozza a munkát az adatkészletek mérete és a frissítés gyakorisága, illetve a dedikált hardver miatt elérhetővé válik az elkülönítés. Ezenkívül a Power BI Premium segítségével széles körben és rugalmasan tehet közzé jelentéseket a vállalaton belül, miközben a címzetteknek nem kell egyéni licenccel rendelkezniük.

A Power BI Pro a jelentéseket közzétevő, irányítópultokat megosztó, munkaterületeken kollégáival együttműködő és hasonló tevékenységet folytató felhasználók számára készült. A termék a következőket kínálja:

* Testreszabott nézetek szerkesztése és mentése
* Személyes irányítópultok kialakítása (rögzítés új irányítópultra)
* Adatok elemzése az Excelben és a Power BI Desktopban
* Excel Web App-megosztás támogatása
* Irányítópultok megosztása, együttműködés Office 365-csoportokban
* Tartalmak integrálása a Microsoft Teamsbe

**A Power BI Premium használatához szükség van a Power BI Pro-licencre?**  
Igen. A Power BI Pro szükséges a jelentések közzétételéhez, az irányítópultok megosztásához, a kollégákkal való együttműködéshez a munkaterületeken és a hasonló tevékenységhez.

**Mennyibe kerül a Power BI Premium? Hány termékváltozatot tesznek elérhetővé?**  
A Power BI Premium ára a virtuális magok számának megfelelően alakul. A pontos árakat a [Power BI díjszabási oldalán](https://powerbi.microsoft.com/pricing/) tekintheti meg. A csomópontokról és a virtuális magokról bővebben a [Microsoft Power BI Premiumról készült tanulmányban](https://aka.ms/pbipremiumwhitepaper) tájékozódhat. A [díjkalkulátorral](https://powerbi.microsoft.com/calculator/) megállapíthatja, hogy körülbelül mekkora Premium-kapacitásra lehet szüksége.

**Mit kell érteni a „kapacitás” alatt?**  
A „kapacitás” a Power BI Premium kapacitásadminisztrációs portálon keresztül egy rendszergazda által kiosztott, nevesített kapacitást jelent. A kapacitás egy vagy több csomópont csoportosításával jön létre. További információt a [Microsoft Power BI Premiumról készült tanulmányban](https://aka.ms/pbipremiumwhitepaper) talál.

**Hogyan történik a Power BI Premium használata utáni számlázás?**  
A Power BI Premium használatához egyéves kötelezettséget kell vállalni, a számlás ezután havonta történik.

**Hogyan vásárolhatom meg a Power BI Premiumot?**  
A Power BI Premium a Power BI Pro bővítményeként szerezhető be az O365 felügyeleti központjában. A további tudnivalókért lásd [a Power BI Premium megvásárlását](service-admin-premium-purchase.md) ismertető szakaszt. További információért forduljon Microsoft-képviselőjéhez.

**Hogyan tudhatom meg, hogy mekkora Power BI Premium-kapacitást kell vásárolnom?**  
A [díjkalkulátorral](https://powerbi.microsoft.com/calculator/) megállapíthatja, hogy körülbelül mekkora Premium-kapacitásra lehet szüksége.

**Mikortól érhető el a Power BI Premium? Egyszerre válik elérhetővé minden régióban?**  
A Power BI Premium 2017 második negyedévének végén válik elérhetővé a Power BI szolgáltatás által támogatott összes régióban.

**A Power BI Premium a kiadás pillanatában meg fog felelni a hitelesítési és törvényi előírásoknak? Mi a helyzet az országos felhőkkel?**  
A Power BI Premium 2017 második negyedévének végén válik elérhetővé a Power BI szolgáltatás által támogatott összes régióban. Az országos felhők (konkrétan Németország, Kína és az Egyesült Államok kormányának felhői) 2017 harmadik negyedévében lépnek működésbe. A Power BI Premiumra az általános rendelkezésre állás pillanatától a Power BI hitelesítési és törvényi megfelelőségi szabványai vonatkoznak.

**Elérhető a Power BI Premium az Office 365 E5 keretében?**  
A Power BI Premium a Power BI Pro bővítménye. Az Office 365 E5 tartalmazza a Power BI Prót. Így az E5-ügyfelek a Premium szolgáltatást a meglévő Pro-licenceik bővítményeként vásárolhatják meg.

**Láthatnék egy példát arra, hogyan elégítheti ki a Power BI Pro és a Power BI Premium együttes használata egy cég modern üzletiintelligencia-igényeit?**  
A következő példákban felvázoljuk, miként elégítheti ki cége üzletiintelligencia-igényeit a Power BI Pro és a Power BI Premium együttes használatával.

| 1. példa | 2. példa | 3. példa | 4. példa |
| --- | --- | --- | --- |
| Egy cégnek vagy részlegnek arra van szüksége, hogy minden egyes alkalmazott hozzáférjen egy önkiszolgáló üzletiintelligencia-szolgáltatáshoz, és képesek legyenek együttműködni egymással (irányítópultok megosztása, alkalmi elemzések végrehajtása és jelentések közzététele). |Egy cég vagy részleg felhasználóinak egy része önkiszolgáló üzleti intelligencia-szolgáltatást és együttműködést igényel, míg egyes felhasználók csak az üzletiintelligencia-tartalmak fogyasztói lennének. |Egy cég vagy részleg felhasználóinak önkiszolgáló üzletiintelligencia-szolgáltatásra és együttműködési eszközökre van szükségük, ezenkívül a helyszínen kell tárolniuk a jelentéseiket. |Egy pénzügyi részleg több nagy méretű adatkészlet elemzésén dolgozik egy pénzügyi jelentés előkészítése keretében, a számítási feladatok elvégzéséhez pedig nem szabályozott, elkülönített kapacitásra van szüksége. |
| **Megoldás:**<br/><br/>1. Power BI Pro minden felhasználó számára<br/><br/>2. Meg kell vizsgálni, hogy a Power BI Premium beszerzése milyen lehetőségeket teremtene – lásd a további példákat |**Megoldás:**<br/><br/>1. Power BI Pro az önkiszolgáló üzleti intelligenciát és együttműködést igénylő felhasználók számára<br/><br/>2. A Power BI Premium hozzáadása után az üzletiintelligencia-tartalom szétosztható azon felhasználók között, akik csak a fogyasztói annak |**Megoldás:**<br/><br/>1. Power BI Pro az önkiszolgáló üzleti intelligenciát és együttműködést igénylő felhasználók számára<br/><br/>2. A Power BI Premium hozzáadását követően a jelentések közzétehetők a helyszínen, és tetszőleges ütemben továbbíthatók a felhőbe |**Megoldás:**<br/><br/>1. Power BI Pro a pénzügyi részleg összes felhasználója számára<br/><br/>2. A Power BI Premium hozzáadásával a felhőben elérhető dedikált erőforrásokat a pénzügyi részleg kizárólagos rendelkezésére lehet bocsátani, ami jobb skálázhatóságot és teljesítményt eredményez |

**Mi a Power BI jelentéskészítő kiszolgáló? Elérhetővé teszi a Power BI-t a helyszínen is?**  
A Power BI jelentéskészítő kiszolgáló a Power BI Premium részeként érhető el, kompatibilis az SQL Server Reporting Services jelentéseivel, és ezáltal lehetővé teszi interaktív Power BI-jelentések és lapokra tördelt jelentések használatát és kiosztását a helyszínen, a cég tűzfala mögött. A cégek a felhőbe menthetik a Power BI-tartalmakat, illetve a Power BI jelentéskészítő kiszolgálóval a helyszínen tárolhatják azokat, és tetszőleges ütem szerint tölthetik fel a tartalmakat a felhőbe.

A Power BI jelentéskészítő kiszolgálón nem érhetők el a Power BI szolgáltatás egyes funkciói, például a valós idejű irányítópultok vagy a természetes nyelvezetű lekérdezés. 

További információt a Power BI jelentéskészítő kiszolgálóról a [Power BI jelentéskészítő kiszolgáló használatának első lépéseit](report-server/get-started.md) ismertető cikkben talál.

**A Power BI jelentéskészítő kiszolgáló megegyezik azzal a szolgáltatással, amelyet a Microsoft Power BI Reports for SSRS néven, műszaki előzetes verzióban adott ki? Miért vált a Power BI részévé, ha eredetileg az SQL szolgáltatása volt?**  
A Power BI jelentéskészítő kiszolgáló a Power BI Premium részeként érhető el, kompatibilis az SQL Server Reporting Services jelentéseivel, és ezáltal lehetővé teszi interaktív Power BI-jelentések és lapokra tördelt jelentések használatát és kiosztását a helyszínen, a cég tűzfala mögött.

Először a Power BI Premium bejelentésekor hoztuk napvilágra, hogy a szolgáltatás miként kerül forgalomba.

További információt a Power BI jelentéskészítő kiszolgálóról a [Power BI jelentéskészítő kiszolgáló használatának első lépéseit](report-server/get-started.md) ismertető cikkben talál.

**Mik azok a Power BI-alkalmazások?**  
A tartalomcsomagokat Power BI-alkalmazások keretében adjuk ki, amelyekkel a felhasználók könnyebben megismerkedhetnek a vállalati szintű elemzések világával. A mai naptól elérhető Power BI-alkalmazásokkal egyszerűen telepíthetők az irányítópultok és jelentések bizonyos felhasználókhoz, csoportokhoz vagy akár a cég összes tagja számára. Az üzleti felhasználók egyszerűen telepíthetik és használhatják ezeket az alkalmazásokat, a központosítva kezelt tartalmakat pedig automatikusan frissíthetik. 

További információt az alkalmazásokról [a Power BI alkalmazásait ismertető](service-install-use-apps.md) szakaszban talál.

**A Power BI Premium kiadása miatt várhatók változások a Power BI Pro, a Power BI Free, a Power BI Desktop stb. termékekben?**  
A mai naptól egyszerűbben megkülönböztethető lesz a Power BI Pro és az ingyenes szolgáltatás. A visszajelzések alapján a személyes használatra tervezett ingyenes verzió és az együttműködést lehetővé tévő Power BI Pro funkcióinak különbségei félreértésekre adtak okot. A továbbiakban arra törekszünk, hogy az ingyenes verzió és a Power BI Pro ugyanazokkal a funkciókkal rendelkezzen, de a megosztási és együttműködési funkciók csak a Power BI Pro-felhasználók számára lesznek elérhetők.

Az ingyenes Power BI szolgáltatás használói tehát hozzáféréssel rendelkeznek minden adatforráshoz, illetve kihasználhatják a munkaterületek megnövelt tárhelykorlátait, valamint a nagyobb frissítési gyakoriságot és streamelési sebességet. A módosítások 2017. június 1-től érvényesek, további részleteket [a Power BI önkiszolgáló regisztrációs oldalán](service-self-service-signup-for-power-bi.md) olvashat. A Power BI Desktop továbbra is ingyenesen lesz elérhető.

A Pro meghosszabbított próbaverziós ajánlatáról a [Pro meghosszabbított próbaverziós aktiválását](service-extended-pro-trial.md) ismertető oldalon olvashat részletesen.

## <a name="power-bi-free"></a>Power BI Free
**Milyen funkciókkal bővül az ingyenes szolgáltatás?**  
2017. június 1-től az ingyenes szolgáltatás a Power BI Próval megegyező funkciókkal rendelkezik, kivéve a megosztást, a vállalaton belüli közzétételt és az együttműködést. Az ingyenes verzió esetében is 10 GB a munkaterület tárhelyének felső korlátja, az adatkészletek naponta legfeljebb 8 alkalommal frissíthetők, és legfeljebb 1 M/óra streamelési adatátvitel érhető el. Ezenkívül hozzáférést biztosítunk minden adatforráshoz, beleértve a helyszíni adatátjárón keresztül elérhető adatforrásokat is.

**A Power BI Pro mely funkciói nem érhetők el az ingyenes szolgáltatásban?**  
A következők csak a Power BI Pro verzióban érhetők el: társközi irányítópult-megosztás, alkalmazás-munkaterületek (ezekre korábban csoport-munkaterületként hivatkoztunk), elemzés az Excelben és Power BI alkalmazásokban (Premium kapacitással igénybe vehető).

**Mikor lépnek életbe ezek a változások?**  
Az ingyenes szolgáltatás változásai 2017. június 1-től lépnek életbe.

**Az ingyenes szolgáltatást használó, érintett felhasználók miként értesülnek a változásokról?**  
Az ingyenes szolgáltatás azon aktív felhasználóit, akiket érintenek a 2017. június 1-i változások, e-mailben tájékoztatja a Microsoft, ezenkívül 2017. május 3-tól kezdve a Power BI szolgáltatásba való bejelentkezéskor is láthatnak egy értesítést.

Az ingyenes szolgáltatás azon meglévő felhasználói, akik aktívak voltak az elmúlt évben, ingyenesen 12 hónappal meghosszabbíthatják Power BI Pro-próbaverziójuk időtartamát. Az ajánlat keretében igénybe vehető a Power BI Pro összes funkciója, és kellő idő áll a felhasználók rendelkezésére ahhoz, hogy eldöntsék, a szolgáltatást milyen módon kívánják használni. A Pro meghosszabbított próbaverziós ajánlatáról a [Pro meghosszabbított próbaverziós aktiválását](service-extended-pro-trial.md) ismertető oldalon olvashat részletesen.

**Megszűnik a felhasználók hozzáférése a tartalmaikhoz (irányítópultok, jelentések) a fent megjelölt időpontban?**  
Nem. Nem szűnik meg a hozzáférésük a Power BI szolgáltatásba feltöltött tartalmaikhoz. Előfordulhat ugyanakkor, hogy a másokkal megosztott tartalmakat 2017. június 1. után a címzettek már nem érik el. Hasonlóképpen előfordulhat, hogy megszűnik a hozzáférésük a mások által velük megosztott tartalmakhoz.

Az ingyenes szolgáltatás azon meglévő felhasználói, akik aktívak voltak az elmúlt évben, ingyenesen 12 hónappal meghosszabbíthatják Power BI Pro-próbaverziójuk időtartamát. Az ajánlat keretében igénybe vehető a Power BI Pro összes funkciója, és kellő idő áll a felhasználók rendelkezésére ahhoz, hogy eldöntsék, a szolgáltatást milyen módon kívánják használni. A Pro meghosszabbított próbaverziós ajánlatáról a [Pro meghosszabbított próbaverziós aktiválását](service-extended-pro-trial.md) ismertető oldalon olvashat részletesen.

**Honnan derítheti ki a felhasználó, hogy jogosult-e a Power BI Pro meghosszabbított próbaverziójára?**  
Kérjük, tekintse át a Pro meghosszabbított próbaverziójának [használati feltételeit](https://aka.ms/power-bi-trial).

A Pro meghosszabbított próbaverziós ajánlatáról a [Pro meghosszabbított próbaverziós aktiválását](service-extended-pro-trial.md) ismertető oldalon olvashat részletesen.

**Mit tegyen a felhasználó, ha nem jogosult a Power BI Pro meghosszabbított próbaverziójára?**  
A Power BI Pro 60 napos próbaverzióját [itt](https://app.powerbi.com/signupredirect?pbi_source=web) lehet igényelni.

**A Power BI Premium megjelenése után változnak az ingyenes szolgáltatás funkciói?**  
Az ingyenes szolgáltatás azon felhasználói, akik hozzáféréssel rendelkeznek a Power BI Premium szolgáltatásban foglalt dedikált kapacitáshoz, címzettjei lehetnek a Power BI Pro-felhasználók által közzétett alkalmazásokon keresztül kiosztott tartalmaknak.

## <a name="power-bi-pro"></a>Power BI Pro
**Mi változik a Power BI Próban?**  
A Power BI Pro funkciói nem változnak.

**Mi a helyzet az Office-szal? A Power BI Pro továbbra is része az Office 365 E5-nek?**  
Igen. A Power BI Pro továbbra is az Office 365 E5 részét képezi.

**Vissza lehet adni a Power BI Pro licencét, ha Power BI Premiumra szeretnék váltani?**  
Nem. A Power BI Premium a Power BI Pro bővítménye, így a Premium használatához a Pro-licenc is szükséges.

**Miért van szükség a Power BI Próra? Nem elég megvenni a Power BI Premiumot?**  
A Power BI Premium egy kapacitásalapú licenc, míg a Power BI Pro egy felhasználóalapú licenc, amellyel gyors, könnyen használható önkiszolgáló elemzőeszközökhöz fér hozzá a felhasználó. Lehetővé teszi továbbá az együttműködést, az irányítópultok megosztását, az alkalmi elemzéseket, valamint a jelentések közzétételét. Néhány példa ezekre:

* Testreszabott nézetek szerkesztése és mentése
* Személyes irányítópultok kialakítása (rögzítés új irányítópultra)
* Adatok elemzése az Excelben és a Power BI Desktopban
* Excel-munkafüzetek megosztása és megtekintése az Excel Web App támogatása mellett
* Irányítópultok megosztása, együttműködés Office 365-csoportokban
* Tartalmak integrálása a Microsoft Teamsbe

## <a name="power-bi-embedded"></a>Power BI Embedded
**Mi változik a Power BI Embeddedben?**  
A Power BI Premium részeként a Power BI Embedded beépül a Power BI szolgáltatásba. Ennek következtében egyetlen API-felületet és egységes funkciókínálatot tesz elérhetővé, valamint a hozzáférést a legújabb funkciókhoz. A jövőben azt javasoljuk azoknak, akik szeretnék beágyazni a Power BI-t az alkalmazásaikba, hogy építsenek a Power BI Desktopra, és az üzembe helyezéshez vegyék igénybe a Power BI Premiumot.

**A Power BI Premium milyen előnyöket biztosít azok számára, akik elemzési funkciókat szeretnének beágyazni az alkalmazásokba?**  
A Power BI Premium egy kapacitásalapú termék, amely dedikált hardvereken fut, és teljes mértékben a Microsoft felügyeli a Power BI szolgáltatás részeként. A Power BI Premium az alkalmazásfejlesztési életciklus teljes idejére kínál előnyöket: például rugalmas és kiszámítható költségeket, továbbfejlesztett tartalomfelügyeletet a fejlesztők számára, valamint az összes Power BI-funkció rendelkezésre állását a beágyazott megoldások során.

**Szükség van a meglévő, Power BI Embedded-alapú alkalmazások migrálására?**  
A következő időpontokig a Power BI Embedded továbbra is rendelkezésre áll a meglévő alkalmazásokhoz:

| Licencszerződés | A Power BI Embedded elérhetősége |
| --- | --- |
| Nagyvállalati szerződés |A meglévő szerződés lejártáig |
| Közvetlen és CSP |A Power BI Premium általános rendelkezésre állásának pillanatától számított egy évig |

Igen, érdemes elkezdenie megtervezni a beágyazott elemzési megoldásának a migrálását a Power BI Premiumra. További információkért lásd: [Power BI Embedded-munkaterületcsoport tartalmainak migrálása a Power BI-ba](developer/migrate-from-powerbi-embedded.md).

**Hogyan migrálhatom a meglévő, Power BI Embedded-alapú alkalmazásomat?**  
A [migrálási dokumentáció](developer/migrate-from-powerbi-embedded.md) pontos útmutatást ad az alkalmazások migrálásához.

**A Microsoft visszavonja a Power BI Embedded Free verzióval kapcsolatos ígéretét?**  
Az előző modellben korlátozott számú fejlesztési és tesztelési munkamenetet biztosítottunk a felhasználóknak. Az új környezetben az ügyfelek továbbra is ingyenesen kezdhetik el a fejlesztést és a tesztelést a maguk tempójában, amíg a termék készen nem áll az éles környezetbe való áthelyezésre. Az ügyfelek a két hónapos Power BI Pro meghosszabbított próbaverzióval kezdhetik el a fejlesztést és a tesztelést. A Power BI Desktop, az adatfeltárási és jelentéskészítési eszköz továbbra is ingyenesen elérhető marad.

**A Power BI Embedded továbbra is egy Azure-szolgáltatás? Hol vásárolhatom meg, építhetem ki és felügyelhetem a Power BI Embeddedet?**  
A Power BI Embedded beépül a Power BI szolgáltatásba, és a későbbiekben ennek megfelelően vásárolható meg, építhető ki és felügyelhető. A további tudnivalókért lásd [a Power BI-ba történő beágyazást](developer/embedding.md) ismertető cikket.

## <a name="power-bi-desktop"></a>Power BI Desktop
**Milyen változások várhatók a Power BI Desktopban?**  
A Power BI Desktop nem változik.

## <a name="power-bi-report-server"></a>Power BI jelentéskészítő kiszolgáló
**A Power BI jelentéskészítő kiszolgáló miért lett a Power BI Premium része, és miért nem kapható külön termékként?**  
A Power BI Premium a Power BI jelentéskészítő kiszolgálóval lehetővé teszi helyszíni üzletiintelligencia-eszközök fenntartását. A Power BI jelentéskészítő kiszolgáló egy helyszíni kiszolgáló, amely lehetővé teszi interaktív Power BI-jelentések és lapokra tördelt jelentések használatát és kiosztását a helyszínen, teljes egészében a cég tűzfala mögött. A Power BI Premiumot használva a cég által a felhőben fenntartott számú virtuális magot a helyszínen is telepíteni lehet a Power BI jelentéskészítő kiszolgálóval, és nem szükséges megosztani a kapacitást. A cégek a felhőbe menthetik a Power BI-tartalmakat, illetve a Power BI jelentéskészítő kiszolgálóval a helyszínen tárolhatják azokat, és tetszőleges ütem szerint tölthetik fel a tartalmakat a felhőbe.

A további tudnivalókért lásd: [Power BI jelentéskészítő kiszolgáló használatának első lépéseit](report-server/get-started.md) ismertető cikket.

**Hogyan érhetik el az ügyfelek a Power BI jelentéskészítő kiszolgálót?**  
A Power BI jelentéskészítő kiszolgáló a Power BI Premium részeként, illetve az SQL Server EE with SA-ügyfelek számára díjtalan juttatásként érhető el. További információért forduljon Microsoft-képviselőjéhez.

**A Power BI jelentéskészítő kiszolgáló miért nem érhető el juttatásként az SQL Server Standard vagy Enterprise Edition kiadást használó ügyfelek számára?**  
A Power BI jelentéskészítő kiszolgáló az SQL Servert EE + SA licencet használó ügyfelek, valamint a Power BI Premium vásárlói számára érhető el. A Power BI egy SaaS-szolgáltatás, és a Power BI jelentéskészítő kiszolgáló ugyanazt az előfizetés-alapú modellt használja.

## <a name="next-steps"></a>Következő lépések
[Power BI Premium – pontosan mi is ez?](service-premium.md)  
[A Power BI Premium kibocsátási megjegyzései](service-premium-release-notes.md)  
[Microsoft Power BI Premium-tanulmány](https://aka.ms/pbipremiumwhitepaper)  
[A Power BI Enterprise üzembehelyezési előkészületeit bemutató tanulmány ](https://aka.ms/pbienterprisedeploy)  
[A Pro meghosszabbított próbaverziójának aktiválása](service-extended-pro-trial.md)  

További kérdései vannak? [Kérdezze meg a Power BI közösségét](https://community.powerbi.com/)

