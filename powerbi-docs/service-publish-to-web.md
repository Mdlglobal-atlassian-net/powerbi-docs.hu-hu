---
title: Webes közzététel a Power BI-ból
description: A Power BI Webes közzététel lehetőségével egyszerűen ágyazhat be interaktív Power BI-vizualizációkat online, például blogbejegyzésekbe, weboldalakba, e-mailen vagy közösségi médián keresztül, bármilyen eszközön.
author: markingmyname
ms.author: maghan
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 03/28/2018
LocalizationGroup: Share your work
ms.openlocfilehash: b305c684ccf0938cfa8f5d9a2aa06f27a8c8be12
ms.sourcegitcommit: fb29c4bf7e598f962b453ac68091ca2189d6ae3b
ms.translationtype: HT
ms.contentlocale: hu-HU
ms.lasthandoff: 08/31/2018
ms.locfileid: "43380336"
---
# <a name="publish-to-web-from-power-bi"></a>Webes közzététel a Power BI-ból

A Power BI **Webes közzététel** lehetőségével egyszerűen ágyazhat be interaktív Power BI-vizualizációkat online, például blogbejegyzésekbe, weboldalakba, e-mailen vagy közösségi médián keresztül, bármilyen eszközön.

A közzétett vizualizációkat egyszerűen szerkesztheti, frissítheti, vagy akár vissza is vonhatja a megosztásukat.

> [!WARNING]
> A **Webes közzététel** használatával közzétett jelentést vagy vizualizációt bárki megtekintheti az Interneten. A jelentések megtekintésekor nincs hitelesítés. A Webes közzétételt csak olyan jelentések és adatok esetén használja, amelyeket az Interneten bárki számára (hitelesítés nélkül) láthatóvá kíván tenni. Ez a részletes adatokra is vonatkozik, amelyeket a jelentéseiben összegez. A jelentés közzététele előtt ellenőrizze, hogy jogában áll-e nyilvánosan megosztani az adatokat és vizualizációkat. Bizalmas vagy szellemi tulajdont képező információt ne tegyen közzé. Ha bizonytalan, akkor a közzététel előtt ellenőrizze a cég szabályzatait.

## <a name="how-to-use-publish-to-web"></a>A Webes közzététel használata

A **Webes közzétételt** a személyes vagy csoport-munkaterületein lévő, Ön által szerkeszthető jelentésekhez érheti el.  Nem használhatja a Webes közzétételt az Önnel megosztott, vagy az adatbiztonságot sorszintű védelemmel biztosító jelentéseknél. A lenti **Korlátozások** szakasz tartalmazza azoknak az eseteknek a teljes listáját, amelyeknél a Webes hozzátétel nem támogatott. A Webes közzététel használata előtt olvassa el figyelmesen a **Figyelmeztetést** a cikk elején.

A funkció működését megtekintheti a következő *rövid videóban*. A következő lépéseket követve Ön is kipróbálhatja.

<iframe width="560" height="315" src="https://www.youtube.com/embed/UF9QtqE7s4Y" frameborder="0" allowfullscreen></iframe>


A következő útmutató a **Webes közzététel** használatát ismerteti.

1. Egy a munkaterületén lévő, Ön által szerkeszthető jelentésen válassza a **Fájl > Webes közzététel** lehetőséget.
   
   ![](media/service-publish-to-web/publish_to_web1.png)

2. Olvassa el a párbeszédpanel szövegét, majd válassza a **Beágyazási kód létrehozása** lehetőséget, ahogyan az alábbi ábra mutatja.
   
   ![](media/service-publish-to-web/publish_to_web2_ga.png)

3. Olvassa el a következő párbeszédpanelen álló figyelmeztetést, és ellenőrizze, hogy az adatok szabadon beágyazhatók-e egy nyilvános weboldalba. Ha így van, akkor válassza a **Közzététel** lehetőséget.
   
   ![](media/service-publish-to-web/publish_to_web3_ga.png)

4. Újabb párbeszédpanel jelenik meg, amely megad egy e-mailben továbbítható vagy kódba (például iFrame) beépíthető hivatkozást, és egy másikat, amelyet közvetlenül beilleszthet a weboldalra vagy a blogba.
   
   ![](media/service-publish-to-web/publish_to_web4.png)

5. Ha már korábban létrehozta a jelentés beágyazási kódját, akkor a kód gyorsan megjelenik. Jelentésenként csak egy beágyazási kód hozható létre.
   
   ![](media/service-publish-to-web/publish_to_web5.png)

## <a name="tips-and-tricks-for-view-modes"></a>Tippek és trükkök különböző Megtekintési módokhoz

Amikor egy blogbejegyzésbe ágyaz be tartalmat, akkor annak általában egy adott méretű képernyőn kell elférnie.  Az iFrame-címkében a magasságot és a szélességet is igény szerint beállíthatja, de arról is gondoskodnia kell, hogy a jelentés elférjen az iFrame-keret egy adott részén, ezért a jelentés szerkesztésekor be kell állítania a megfelelő Megtekintési módot.

A következő táblázat a Megtekintési módokat és azok beágyazott megjelenését ismerteti.

| Megtekintési mód | Beágyazott megjelenés |
| --- | --- |
| ![](media/service-publish-to-web/publish_to_web6b.png) |Az **oldalhoz igazítás** a jelentés magasságát és szélességét veszi figyelembe. Ha az oldalt 'Dinamikus', például 16:9 vagy 4:3 képarányúra állította be, akkor a tartalom úgy méreteződik át, hogy illeszkedjen a megadott iFrame-keretbe. iFrame-keretbe ágyazva az **oldalhoz igazítás** eredményeként **üres sávok**, szürke hátterű területek jelenhetnek meg a tartalom mellett, miután az átméreteződik, hogy illeszkedjen a keretbe. Az üres sávok eltüntetéséhez állítsa át az iFrame-keret magasságát/szélességét a megfelelő értékre. |
| ![](media/service-publish-to-web/publish_to_web6d.png) |A **tényleges méret** módban a jelentés megtartja a jelentésoldalon megadott méretét. Emiatt az iFrame-keretben görgetősávok jelenhetnek meg. A görgetősávok megjelenése az iFrame-keret magasságának és szélességének beállításával előzhető meg. |
| ![](media/service-publish-to-web/publish_to_web6c.png) |A **szélességhez igazítás** beállítás biztosítja, hogy a tartalom vízszintesen kitöltse az iFrame-keretet. A szegély látható marad, de a tartalom úgy méreteződik át, hogy vízszintesen kitöltse a rendelkezésre álló területet. |

## <a name="tips-and-tricks-for-iframe-height-and-width"></a>Tippek és trükkök az iFrame magasság- és szélesség-beállításaihoz

A Webes közzététel után kapott beágyazási kód a következőhöz lesz hasonló:

![](media/service-publish-to-web/publish_to_web7.png)

A szélességét és magasságát manuálisan is módosíthatja, hogy pontosan a kívánt módon illeszkedjen az oldalba, amelybe beágyazza.

A legjobb illeszkedés érdekében megpróbálhat 56 képpontot hozzáadni az iFrame-keret magasságához. Ezen éppen elfér a jelenlegi méretű alsó sávon. Ha a jelentésoldala dinamikus méretezést használ, akkor az alábbi táblázatban talál néhány üres sávok nélküli illeszkedést biztosító méretet.

| Képarány | Nagyság | Méret (szélesség × magasság) |
| --- | --- | --- |
| 16:9 |Kicsi |640 × 416 képpont |
| 16:9 |Közepes |800 × 506 képpont |
| 16:9 |Nagy |960 × 596 képpont |
| 4:3 |Kicsi |640 × 536 képpont |
| 4:3 |Közepes |800 × 656 képpont |
| 4:3 |Nagy |960 × 776 képpont |

## <a name="managing-embed-codes"></a>Beágyazott kódok kezelése

Miután létrehozott egy **Webes közzétételi** beágyazási kódot, a kódokat a Power BI szolgáltatás **Beállítások** menüjében tudja kezelni. A beágyazási kódok kezeléséhez tartozik a kód által hivatkozott vizualizáció vagy jelentés eltávolítása (ez használhatatlanná teszi a beágyazási kódot), vagy a beágyazási kód ismételt lekérése.

1. A **Webes közzétételi** beágyazási kódok kezeléséhez nyissa meg a **Beállítások** fogaskerék-ikont, és válassza a **Beágyazási kódok kezelése** lehetőséget.
   
   ![](media/service-publish-to-web/publish_to_web8.png)

2. Megjelenik a létrehozott beágyazási kódok listája, ahogyan a következő ábra mutatja.
   
   ![](media/service-publish-to-web/publish_to_web9.png)

3. A listában szereplő **Webes közzétételi** beágyazási kódok mindegyikéhez újra lekérheti a beágyazási kódot vagy törölheti azt. Az utóbbi esetben az érintett jelentésre vagy vizualizációra mutató hivatkozások többé nem működnek.
   
   ![](media/service-publish-to-web/publish_to_web10.png)

4. Ha a **Törlés** lehetőséget választja, akkor a rendszer rákérdez, hogy valóban törölni szeretné-e a beágyazott kódot.
   
   ![](media/service-publish-to-web/publish_to_web11.png)

## <a name="updates-to-reports-and-data-refresh"></a>Jelentések és adatok frissítése

A **Webes közzétételi** beágyazási kód létrehozása és megosztása után a jelentésben minden Ön által végzett változtatás frissülni fog. Fontos azonban tudni, hogy eltarthat egy ideig, mire a frissítés a felhasználóknál is megjelenik. Egy jelentés vagy vizualizáció módosításai körülbelül egy óra elteltével jelennek meg a Webes közzétételi beágyazási kódokban.

Amikor először használja a **Webes közzététel** lehetőséget beágyazási kód létrehozásához, a hivatkozás azonnal aktív lesz, és megtekinthető bárki számára, aki megnyitja.  A Webes közzétételi beágyazási kódok által hivatkozott jelentések vagy vizualizációk első webes közzététel utáni módosításai körülbelül egy óra elteltével lesznek láthatók a felhasználók számára.

További tudnivalókat ennek a cikknek a **Hogyan működik?** című szakaszában talál. Ha a frissítéseknek azonnal elérhetőknek kell lenniük, akkor törölheti a beágyazási kódot, és létrehozhat egy újat.

## <a name="data-refresh"></a>Adatfrissítés

Az adatfrissítések automatikusan megjelennek a beágyazott jelentésben vagy vizualizációban. A frissített adatok körülbelül egy óra elteltével lesznek láthatók a beágyazási kódokon keresztül. Az automatikus frissítést le is tilthatja, ha a **ne frissüljön** lehetőséget választja a jelentés által használt adatkészlet ütemezésénél.  

## <a name="custom-visuals"></a>Egyéni vizualizációk

A **Webes közzététel** az egyéni vizualizációkat is támogatja. A Webes közzététel használatakor azoknak a felhasználóknak, akik megosztják az Ön által közzétett vizualizációt, nem kell engedélyezniük az egyéni vizualizációkat a jelentés megtekintéséhez.

## <a name="limitations"></a>Korlátozások

A Power BI szolgáltatás adatforrásainak és jelentéseinek túlnyomó többsége esetén támogatott a **Webes közzététel**, a következők azonban **jelenleg nem támogatottak és nem érhetők el** Webes közzététellel:

- Sorszintű biztonságot használó jelentések.
- Az élő kapcsolatos adatforrásokat (például a helyszíni Analysis Services táblázatost, az Analysis Service Multidimensionalt és az Azure Analysis Servicest) használó jelentések.
- Közvetlenül Önnel vagy céges tartalomcsomagon keresztül megosztott jelentések.
- Olyan csoporthoz tartozó jelentések, amelynek ön nem szerkesztési joggal bíró tagja.
- Az "R" vizualizációk Webes közzétételű jelentésekben jelenleg nem támogatottak.
- Adatok exportálása weben közzétett jelentésben szereplő vizualizációkból
- ArcGIS Maps for Power BI-vizualizációk
- Jelentésszintű DAX-mértékeket tartalmazó jelentések
- Egyszeri bejelentkezési adatlekérdezési modellek
- [Bizalmas vagy szellemi tulajdont képező információk biztonságának védelme](#publish-to-web-from-power-bi)

## <a name="tenant-setting"></a>Bérlőbeállítások

A Power BI-rendszergazdák engedélyezhetik vagy letilthatják a Webes közzététel funkciót. Korlátozhatják továbbá a hozzáférést bizonyos csoportokhoz. Ennek a beállításnak a függvénye, hogy Ön létrehozhat-e beágyazási kódot.

|Funkció |A teljes cég számára engedélyezve |A teljes cég számára letiltva |Speciális biztonsági csoportok   |
|---------|---------|---------|---------|
|A **Webes közzététel** parancs egy jelentés **Fájl** menüjében.|Mindenki számára engedélyezve|Nem mindenki számára látható|Csak az arra jogosult felhasználók vagy csoportok láthatják.|
|A **Beágyazási kódok kezelése** funkció a **Beállítások** közt|Mindenki számára engedélyezve|Mindenki számára engedélyezve|Mindenki számára engedélyezve<br><br>* A **Törlés** parancsot csak az arra jogosult felhasználók vagy csoportok érik el.<br>* A **Kód lekérése** mindenki számára engedélyezve van.|
|**Beágyazási kódok** a felügyeleti portálon|Az állapot a következő értékeket jelenítheti meg:<br>* Aktív<br>* Nem támogatott<br>* Blokkolva|Az állapot **Letiltva** lesz|Az állapot a következő értékeket jelenítheti meg:<br>* Aktív<br>* Nem támogatott<br>* Blokkolva<br><br>Ha egy felhasználónak nincs megfelelő jogosultsága a bérlői beállítások alapján, akkor az állapot **Megsértve** lesz.|
|Meglévő közzétett jelentések|Minden engedélyezve|Minden letiltva|A jelentések továbbra is megjelennek mindenki számára.|

## <a name="understanding-the-embed-code-status-column"></a>A beágyazási kód állapota oszlop ismertetése

A **Webes közzétételi** beágyazási kódokat tartalmazó **Beágyazási kódok kezelése** oldalon egy állapot oszlop is szerepel. A beágyazási kódok alapértelmezés szerint aktívak, de az alábbi állapotok bármelyike előfordulhat.

| Állapot | Leírás |
| --- | --- |
| **Aktív** |A jelentés elérhető, megtekinthető és használható a felhasználók számára az Interneten. |
| **Blokkolva** |A jelentés tartalma sérti a [Power BI szolgáltatási feltételeit](https://powerbi.microsoft.com/terms-of-service). A Microsoft blokkolta. Ha úgy véli, hogy a tartalom blokkolása indokolatlan, akkor lépjen kapcsolatba a támogatási szolgálattal. |
| **Nem támogatott** |A jelentés adatkészlete sorszintű biztonságot vagy más nem támogatott konfigurációt használ. A teljes listát a **Korlátozások** című szakaszban találja. |
| **Megsértve** |Ez a beágyazási kód a bérlői házirend hatókörén kívül esik. Ez jellemzően akkor fordul elő, ha egy beágyazási kód létrehozása után módosítva lesz a bérlőben a Webes közzététel beállítás annak érdekében, hogy a beágyazási kód tulajdonosa ki legyen zárva. Ha a bérlői beállítás Letiltva, vagy ha a felhasználó már nem jogosult beágyazási kódok létrehozására, akkor a meglévő beágyazási kódok állapota **Megsértve** lesz. |

## <a name="how-to-report-a-concern-with-publish-to-web-content"></a>Webes közzététel tartalmával kapcsolatos észrevétel jelentése

Egy **Webes közzététel** útján egy weboldalba vagy blogba beágyazott tartalommal kapcsolatos észrevételét úgy jelentheti be, hogy az alsó sávnak az ábrán jelölt **zászló** ikonjára kattint. A rendszer felkéri, hogy küldjön az észrevételt leíró e-mailt a Microsoftnak. A Microsoft a Power BI szolgáltatási feltételei alapján értékeli a tartalmat, és megteszi a megfelelő lépéseket.

Észrevétel bejelentéséhez használja a megtekintett webes közzétételű jelentés alsó sávján lévő **zászló** ikont.

![](media/service-publish-to-web/publish_to_web12_ga.png)

## <a name="licensing-and-pricing"></a>Licencelés és Díjszabás

A **Webes közzétételt** csak Microsoft Power BI-felhasználók használhatják. A jelentés felhasználóinak (olvasók, nézők) nem kell Power BI-felhasználóknak lenniük.

## <a name="how-it-works-technical-details"></a>Hogyan működik? (technikai részletek)

Amikor a **Webes közzététel** használatával beágyazott kódot állít elő, akkor a jelentés láthatóvá válik a felhasználók számára az Interneten. Nyilvánosan elérhető, tehát számítani lehet rá, hogy a megtekintői egyszerűen meg tudják majd osztani a jelentést a közösségi médiában. Amikor a felhasználók a közvetlen nyilvános URL-cím megnyitásával vagy egy weboldalba vagy blogba beágyazottan megtekintik a jelentést, akkor a Power BI gyorsítótárazza a jelentés definícióját és a jelentés megtekintéséhez szükséges lekérdezések eredményeit. Ezen a módon a jelentést egyidejűleg több ezer felhasználó is megtekintheti a teljesítmény romlása nélkül.

A gyorsítótár hosszú ideig megőrzi a tartalmát, ezért ha Ön módosítja a jelentés definícióját (ha például megváltoztatja a megtekintési módját), akkor a módosítások körülbelül egy óra elteltével lesznek láthatók a jelentésnek a felhasználók által megtekintett verziójában. Éppen ezért ajánlott előre elkészíteni a munkáját, és a **Webes közzétételi** beágyazási kódot csak akkor létrehozni, amikor már elégedett a beállításokkal.

További kérdései vannak? [Kérdezze meg a Power BI közösségét](http://community.powerbi.com/)
