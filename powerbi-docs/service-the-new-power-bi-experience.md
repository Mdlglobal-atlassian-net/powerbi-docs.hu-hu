---
title: "Navigáció a Power BI szolgáltatásban"
description: "A Power BI navigációs felületének áttekintése"
services: powerbi
documentationcenter: 
author: mihart
manager: kfile
backup: 
editor: 
featuredvideoid: G26dr2PsEpk
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 09/28/2017
ms.author: mihart
ms.openlocfilehash: a876b770d52bb114eaff0f299ce1683119b86cd8
ms.sourcegitcommit: f2b38777ca74c28f81b25e2f739e4835a0ffa75d
ms.translationtype: HT
ms.contentlocale: hu-HU
ms.lasthandoff: 11/17/2017
---
# <a name="getting-around-in-power-bi-service"></a>Navigáció a Power BI szolgáltatásban

Ha már használja egy ideje a Power BI szolgáltatást, bizonyára feltűnt, hogy jelentős változtatásokat hajtottunk végre a felhasználói felületen.  A legtöbb változtatás a tartalmak (irányítópultok, jelentések, adatkészletek) rendszerezésével és a tartalmakon történő műveletek elvégzéséhez szükséges útvonalakkal (kattintásokkal) kapcsolatos. 

![](media/service-the-new-power-bi-experience/power-bi-navbar-bigger.png)

## <a name="how-do-i"></a>Hogyan tudom...
Ez az útmutató azoknak segít eligazodni a Power BI szolgáltatás új felhasználói felületén, akik már ismerik a korábbi felületet. Tudjuk, hogy a változtatások elsőre zavarba ejtőnek tűnhetnek, de higgye el, a használat során az új felület számos olyan előnyét fogja felfedezni, amelyekkel időt spórolhat. 

**Rövid útmutató**

| Művelet | Új (aktuális) útvonal |
| --- | --- | --- |
| Irányítópult kedvencnek jelölése |Munkaterület > Irányítópultok és itt válassza ki a csillag ikont, hogy az sárga színre váltson |
| A kedvenc irányítópultok listájának megtekintése |Válassza ki a **Kedvencek** lehetőséget a bal oldali navigációs ablaktáblában |
| Utoljára meglátogatott irányítópultok és jelentések listájának megtekintése |Válassza ki a **Legutóbbi** lehetőséget a bal oldali navigációs ablaktáblában |
| Az Önnel megosztott irányítópultok listájának megtekintése |Válassza ki a **Velem megosztva** lehetőséget a bal oldali navigációs ablaktáblában |
| Irányítópult megosztása |Nyissa meg az irányítópultot és válassza a **Megosztás** lehetőséget, vagy hozzon létre és tegyen közzé egy alkalmazást |
| Irányítópult törlése |Saját munkaterület > Irányítópultok > szemetes ikon |
| Jelentés törlése |Saját munkaterület > Jelentések > szemetes ikon |
| Adatkészlet törlése |Saját munkaterület > Adatkészletek > ... > Törlés |
| Irányítópult megnyitása |Munkaterület > Irányítópultok > és válassza ki az irányítópult nevét |
| Jelentés megnyitása |Munkaterület > Jelentések > és válassza ki a jelentés nevét |
| Adatkészlet megnyitása |Munkaterület > Adatkészletek > és válassza ki az adatkészlet nevét |
| Irányítópult létrehozása |A felső navigációs sávban válassza a Létrehozás > Irányítópult lehetőséget |
| Jelentés létrehozása |A felső navigációs sávban válassza a Létrehozás > Jelentés lehetőséget |
| Adatkészlet létrehozása |A felső navigációs sávban válassza a Létrehozás > Adatkészlet lehetőséget |
| Alkalmazás létrehozása |Munkaterületek > Alkalmazás munkaterületének létrehozása |
| A saját tulajdonban lévő irányítópultok, jelentések, és adatkészletek listájának megtekintése |Munkaterületek > Saját munkaterület |

## <a name="why-did-we-change-the-navigation-experience-for-power-bi-service"></a>Miért változtattuk meg a navigációt a Power BI szolgáltatásban?
* Áramvonalasabbá tettük az irányítópultok, jelentések, munkafüzetek, és adatkészletek listáit.    
* Gyorsan elérhető lenyíló menüket adtunk a kedvenceknek, a legutóbbi elemeknek és a munkaterület-választásnak.    
* Lehetővé tettük az irányítópultok, jelentések és adatkészletek kapcsolódó tartalmainak megtekintését.    
* Új, különálló területet adtunk a munkafüzetek számára.    
* Új, különálló területet adtunk a kedvenc irányítópultok számára.    
* Új, különálló területet adtunk az Önnel megosztott tartalmak számára. 
* Új, különálló területet adtunk a legutóbbi elemek számára.  
* Csökkentettük a műveletek végrehajtásához szükséges kattintások számát – a tartalmak listáját és az azokon végezhető műveleteket ugyanarra a képernyőre helyeztük. Például, megkönnyítettük az átváltást az irányítópultok és a jelentések között.</td></tr></table>

A következő videóban Amanda végigvezeti a navigációs felület újdonságain, közben pedig elmagyarázza és szemlélteti a különböző újításokat.  Ezután Ön is elkezdheti az ismerkedést a videó alatt látható részletes utasítások alapján.

<iframe width="560" height="315" src="https://www.youtube.com/embed/G26dr2PsEpk" frameborder="0" allowfullscreen></iframe>

## <a name="weve-added-some-brand-new-features"></a>Elérhetővé tettünk néhány új funkciót is
Ezek megismeréséhez kövesse lépésenkénti útmutatónkat.

### <a name="view-content-dashboards-reports-workbooks-datasets-workspaces-apps"></a>Tartalom megtekintése (irányítópultok, jelentések, munkafüzetek, adatkészletek, munkaterületek, alkalmazások)
Kezdjük az alapvető tartalmak (irányítópultok, jelentések, adatkészletek, munkafüzetek) rendszerének megtekintésével. Korábban az összes tartalom a bal oldali navigációs ablaktáblában került felsorolásra. Erre most is lehetőség van, de mostantól alapértelmezetten csak az adott munkaterülethez kapcsolódó tartalomtípusok jelennek itt meg. Jelöljön ki egy munkaterület a bal oldali navigációs ablaktáblában, és a Power BI vásznát jobb oldalt a vonatkozó tartalmak (irányítópultok, jelentések, munkafüzetek, adatkészletek) lapfülei fogják kitölteni.

Ha a Power BI ingyenes verziójával rendelkezik, akkor csak egyetlen munkaterület jelenik itt meg – a **Saját munkaterület**.

![](media/service-the-new-power-bi-experience/power-bi-new-nav.gif)

### <a name="favorite-dashboards"></a>Kedvenc irányítópultok
A **Kedvencek** segítségével gyorsan elérheti azokat az irányítópultokat, amelyek a leginkább fontosak az Ön számára.  

1. A megnyitott irányítópultnál válassza a **Kedvencnek jelölés** lehetőséget a jobb felső sarokban.
   
   ![](media/service-the-new-power-bi-experience/powerbi-dashboard-favorite.png)
   
   A **Kedvencnek jelölés** átváltozik **Eltávolítás a kedvencek közül** lehetőséggé, és a csillag ikon sárgára színeződik.
   
   ![](media/service-the-new-power-bi-experience/power-bi-unfavorite2.png)
2. Az összes kedvencnek jelölt irányítópult megtekintéséhez a bal oldali navigációs panelen válassza ki a **Kedvencek** felirat mellet található nyilat. Mivel a bal oldali navigációs panel mindig látható, ezért ezt a listát a Power BI szolgáltatásból bárhonnan elérheti.
   
    ![](media/service-the-new-power-bi-experience/power-bi-favorite-flyout.png)
   
    Itt kiválaszthatja a megnyitni kívánt irányítópultot.
3. Ahhoz, hogy megnyissa a **Kedvencek** panelt, jelölje ki a **Kedvencek** lehetőséget a bal oldali navigációs ablaktáblában, vagy válassza ki a Kedvencek ikont ![](media/service-the-new-power-bi-experience/powerbi-star-icon.png).
   
   ![](media/service-the-new-power-bi-experience/power-bi-favorites-screen.png)
   
   Innen megnyithatja a kiválasztott irányítópultot, megtekintheti ki a tulajdonosa, eltávolíthatja a kedvencek közül, vagy meg is oszthatja a munkatársaival.
4. A másik módszer, amellyel egy irányítópultot felvehet a kedvencek közé, az **Irányítópultok** lapról érhető el.  Egyszerűen nyissa meg azt a munkaterületet, amely a kívánt irányítópultot tartalmazza, és válassza ki az irányítópult nevétől balra található csillag ikont.
   
   ![](media/service-the-new-power-bi-experience/power-bi-favorite-dashboard-new.png)

További tudnivalók: [Irányítópult kedvencnek jelölése](service-dashboard-favorite.md)

### <a name="recents"></a>Legutóbbiak
A **Legutóbbi** panel megnyitásával gyorsan hozzáférhet a legutóbb használt jelentésekhez és irányítópultokhoz. Itt az összes munkaterület bármilyen tartalma megjelenhet.

  ![](media/service-the-new-power-bi-experience/power-bi-recent-new.png)

Hasonlóan a Kedvencekhez, a legutóbbi elemeket is bárhonnan elérheti a Power BI szolgáltatásból, ha a bal oldali navigációs ablaktáblán kiválasztja a **Legutóbbi** felirat mellet található nyilat.

  ![](media/service-the-new-power-bi-experience/power-bi-recent-flyout-new.png)

További tudnivalók: [Legutóbbi elemek a Power BI-ban](service-recent.md)

### <a name="apps"></a>Alkalmazások
Az alkalmazás az irányítópultok és jelentések olyan gyűjteménye, amellyel egyetlen helyen mutathatja be a közvetíteni kívánt fontosabb metrikákat. Alkalmazásokat létrehozhat kizárólag cégen belüli használatra, de olyan [külső szolgáltatások számára](service-connect-to-services.md) is, mint a Google Analytics és a Microsoft Dynamics CRM. 

![](media/service-the-new-power-bi-experience/power-bi-apps.png)

További tudnivalók: **Alkalmazás-munkaterületek** (lejjebb) és [Mik azok a Power BI-alkalmazások](service-install-use-apps.md).

### <a name="shared-with-me"></a>Velem megosztva
A **Velem megosztva** panelen találhatja meg az összes olyan irányítópultot, amelyet a munkatársak megosztottak Önnel.  Szűrhet közöttük a tulajdonos neve alapján, a keresőmező segítségével megtalálhatja a lényeges adatokat, és dátum alapján időrendbe rendezheti az elemeket.  A gyakran látogatott megosztott tartalmakat közvetlenül a **Velem megosztva** nézetről kedvencnek is jelölheti.

![](media/service-the-new-power-bi-experience/power-bi-shared-new.png)

További tudnivalók: [Velem megosztva](service-shared-with-me.md)

### <a name="working-with-workspaces"></a>A munkaterületek használata
A bal oldali navigációs ablaktábla következő eleme a *munkaterületek*. A munkaterületek tulajdonképpen *tárolók* a különböző Power BI-tartalmak számára. A munkaterületeknek kétféle típusa van: **Saját munkaterület** és Alkalmazás-munkaterület.

Ha jelenleg nem tagja vagy rendszergazdája egyetlen alkalmazás-munkaterületnek sem, akkor lehet, hogy egyáltalán nem szerepel alkalmazás-munkaterület a bal oldali navigációs ablaktáblájában. Ha pedig a Power BI szolgáltatás ingyenes verzióját használja, akkor egyáltalán nem fog alkalmazás-munkaterületeket látni a listában.

#### <a name="my-workspace"></a>Saját munkaterület
A **Saját munkaterület** az összes tulajdonában lévő tartalom tárolására szolgál. Tekintsen rá úgy mint a saját, személyes munkaterületére, ahol nyugodtan kísérletezhet tartalmaival. A Saját munkaterületen lévő tartalmakat megoszthatja munkatársaival is. A Saját munkaterületen belül a tartalmak 4 lapra vannak rendszerezve: Irányítópultok, Jelentések, Munkafüzetek, és Adatkészletek.

![](media/service-the-new-power-bi-experience/power-bi-my-workspace2.png)

#### <a name="app-workspaces"></a>Alkalmazás-munkaterületek
Az alkalmazások és az alkalmazás-munkaterületek a Power BI Pro szolgáltatásban érhetőek el. Amikor Ön mások számára készít irányítópultokat és jelentéseket, akkor ezeket alkalmazás-munkaterületek használatával fogja tenni. Az alkalmazásokat az alkalmazás-munkaterület hozhatja létre, ezért az alkalmazások létrehozásának első lépése az alkalmazás-munkaterület létrehozása. Ezek tulajdonképpen a csoportos munkaterületek továbbfejlesztett verziói – előkészítési területként és tárolóként szolgálnak az alkalmazásban megjelenő tartalmak számára.  Itt munkatársaival együttesen hozhatnak létre irányítópultokat, jelentéseket és egyéb olyan tartalmakat, amelyeket később egy szélesebb közönség, vagy akár az egész cég elé fognak majd terjeszteni.

További tudnivalókkal az [Alkalmazások létrehozása és terjesztése a Power BI-ban](service-create-distribute-apps.md#app-workspaces) című cikk szolgál.

Ugyanúgy mint a **Saját munkaterület** esetében, a tartalom itt is 4 lapra van rendszerezve: Irányítópultok, Jelentések, Munkafüzetek és Adatkészletek.

![](media/service-the-new-power-bi-experience/power-bi-app-workspace.png)

Munkaterület váltásához válassza ki a **Munkaterületek** lehetőséget a bal oldali navigációs ablaktáblán.

![](media/service-the-new-power-bi-experience/power-bi-workspacesnew2.png)

### <a name="search-and-sort-content"></a>Tartalom keresése és rendezése
Az új Tartalom nézet megkönnyíti a különböző tartalmak keresését, szűrését és rendezését. Egy adott irányítópult, jelentés vagy munkafüzet megkereséséhez használja a keresőmezőt. A Power BI csak azokat a szűrt találatokat jeleníti meg, amelyek neve tartalmazza az adott keresőszót.

![](media/service-the-new-power-bi-experience/power-bi-search-sortnew.png)

A tartalmakat a nevük vagy a tulajdonosuk alapján is rendezheti.  

![](media/service-the-new-power-bi-experience/power-bi-sort.png)

További információkat itt talál: [Navigáció a Power BI-ban: keresés, rendezés, szűrés](service-navigation-search-filter-sort.md)

## <a name="next-steps"></a>További lépések
Kérdése van, vagy visszajelzést küldene? [Látogasson el a Power BI-közösség fórumára](http://community.powerbi.com/t5/Navigation-Preview-Forum/bd-p/NavigationPreview)

