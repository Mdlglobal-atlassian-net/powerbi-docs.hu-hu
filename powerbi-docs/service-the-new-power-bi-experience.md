---
title: Navigáció a Power BI szolgáltatásban
description: A Power BI navigációs felületének áttekintése
author: mihart
manager: kfile
ms.reviewer: ''
featuredvideoid: G26dr2PsEpk
ms.service: powerbi
ms.component: powerbi-service
ms.topic: quickstart
ms.date: 05/18/2018
ms.author: mihart
LocalizationGroup: Get started
ms.openlocfilehash: 004b9c921de9e94cb52f90cdea4815acd6162175
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: hu-HU
ms.lasthandoff: 06/04/2018
ms.locfileid: "34471594"
---
# <a name="quickstart---getting-around-in-power-bi-service"></a>Rövid útmutató – Navigáció a Power BI szolgáltatásban

Most, hogy már ismeri a Power BI használatának alapjait, ideje megismerkednie a **Power BI szolgáltatással** is. Ahogy azt korábban említettük, előfordulhat, hogy a csapata egy tagja az összes idejét a **Power BI Desktop** alkalmazásban tölti azzal, hogy adatokat kombinál és jelentéseket hoz létre mások számára. Mindeközben elképzelhető, hogy ezzel ellentétben Ön az összes idejét a Power BI szolgáltatásban tölti a mások által létrehozott tartalmak megtekintésével és használatával (**fogyasztói** szerepkör), vagy adatok beolvasásával és saját jelentések és irányítópultok létrehozásával (**létrehozói** szerepkör). Ebben a rövid útmutatóban mintaadatok importálásával és használatával felfedezheti, hogy hogyan tud navigálni a Power BI szolgáltatásban. 
 
## <a name="prerequisites"></a>Előfeltételek

- Ha még nem regisztrált a Power BI-ra, a kezdés előtt [hozzon létre egy ingyenes próbaverziós fiókot](https://app.powerbi.com/signupredirect?pbi_source=web).

- Olvassa el [A Power BI szolgáltatás alapfogalmai](service-basic-concepts.md) című cikket.

## <a name="open-power-bi-service-and-get-some-data"></a>A Power BI szolgáltatás megnyitása és adatok beolvasása
Első lépésként beszerzünk néhány mintaadatot a Power BI szolgáltatás bemutatásához. Sokféle típusú mintaadat a rendelkezésére áll a szolgáltatások kipróbálásához, melyek közül ezúttal a kiskereskedelmi elemzési mintaadatokat fogjuk használni.    
1. Nyissa meg az app.powerbi.com lapot, és válassza a **Minták** hivatkozást. 

    ![a Power BI szolgáltatás megnyitása első alkalommal](media/service-the-new-power-bi-experience/power-bi-new-user.png)

2. Válassza a **Kiskereskedelmi elemzési minta > Csatlakozás** lehetőséget.

    ![minta választása](media/service-the-new-power-bi-experience/power-bi-retail-sample.png)

    A Power BI szolgáltatás ekkor importálja a mintát, és megjeleníti az irányítópultot. Az irányítópult azon elemek egyike, amelyek megkülönböztetik a Power BI szolgáltatást a Power BI Desktoptól. A minta tartalmaz egy jelentést és egy adatkészletet is, melyre később fogunk kitérni.

    ![](media/service-the-new-power-bi-experience/power-bi-dashboard.png)

Amanda most bemutatja a Power BI szolgáltatás navigációjának használatát.  Ezután Ön is elkezdheti az ismerkedést a videó alatt látható részletes utasítások alapján.

<iframe width="560" height="315" src="https://www.youtube.com/embed/G26dr2PsEpk" frameborder="0" allowfullscreen></iframe>


## <a name="view-content-dashboards-reports-workbooks-datasets-workspaces-apps"></a>Tartalom megtekintése (irányítópultok, jelentések, munkafüzetek, adatkészletek, munkaterületek, alkalmazások)
Kezdjük az alapvető tartalmak (irányítópultok, jelentések, adatkészletek, munkafüzetek) rendszerének megtekintésével. A tartalom egy munkaterületen belül jelenik meg. Ezen a ponton csak egy munkaterülete van, melynek neve **Saját munkaterület**. A Saját munkaterület a tulajdonában lévő összes tartalom tárolására szolgál. Tekintsen rá úgy mint a saját, személyes munkaterületére, ahol nyugodtan kísérletezhet tartalmaival. A Saját munkaterületen lévő tartalmakat megoszthatja munkatársaival is. A Saját munkaterületen belül a tartalmak 4 lapra vannak rendszerezve: Irányítópultok, Jelentések, Munkafüzetek, és Adatkészletek.

![Saját munkaterület képernyő](media/service-the-new-power-bi-experience/power-bi-my-workspace2.png)

Jelöljön ki egy munkaterület a bal oldali navigációs ablaktáblában, és a Power BI vásznát jobb oldalt a vonatkozó tartalmak (irányítópultok, jelentések, munkafüzetek, adatkészletek) lapfülei fogják kitölteni.

Ha új felhasználó, akkor csak egyetlen munkaterületet lát – a **Saját munkaterület** nevű munkaterületet.

![rövid videó a munkaterületről](media/service-the-new-power-bi-experience/nav.gif)

Ezeken a lapokon (más néven *tartalomnézeteken*) belül információt találhat a tartalomról, illetve különböző műveleteket érhet el a tartalommal való munkához.  Az Irányítópultok lapon például megnyithat egy irányítópultot, és megoszthatja, törölheti és kereshet abban, valamint hozhat létre új tartalmat, rendezheti a tartalmakat, illetve más műveleteket is végezhet.

![Irányítópultok lap](media/service-the-new-power-bi-experience/power-bi-dashboard-tab.png)

Nyissa meg az irányítópultot az irányítópult nevének választásával.

![Irányítópult megnyitása](media/service-the-new-power-bi-experience/power-bi-open-dashboard.png)

## <a name="favorite-a-dashboard-and-a-report"></a>Irányítópult és jelentés megjelölése kedvencként
A **Kedvencek** segítségével gyorsan elérheti azokat a tartalmakat, amelyek a leginkább fontosak az Ön számára.  

1. A megnyitott irányítópultnál válassza a **Kedvencnek jelölés** lehetőséget a jobb felső sarokban.
   
   ![kedvenc hozzáadása](media/service-the-new-power-bi-experience/powerbi-dashboard-favorite.png)
   
   A **Kedvencnek jelölés** átváltozik **Eltávolítás a kedvencek közül** lehetőséggé, és a csillag ikon sárgára színeződik.
   
   ![kedvenc eltávolítása](media/service-the-new-power-bi-experience/power-bi-unfavorite2.png)

2. Az összes kedvencnek jelölt tartalom megtekintéséhez a bal oldali navigációs panelen válassza ki a **Kedvencek** felirat mellett található nyilat. Mivel a bal oldali navigációs panel mindig látható, ezért ezt a listát a Power BI szolgáltatásból bárhonnan elérheti.
   
    ![kedvencek úszó menü](media/service-the-new-power-bi-experience/power-bi-favorite.png)
   
    Jelenleg csak egy kedvence van. Irányítópultokat, jelentéseket és alkalmazásokat egyaránt jelölhet meg kedvencként.  

1. Irányítópultot vagy jelentést a munkaterület **Irányítópultok** vagy **Jelentések** paneljén is megjelölhet kedvencként.  Nyissa meg a **Jelentések** lapot, és válassza a jelentés nevétől balra lévő csillag ikont.
   
   ![megjelölés kedvencként](media/service-the-new-power-bi-experience/power-bi-report-favorite.png)

3. Nyissa meg a **Kedvencek** *panelt* a bal oldali navigációs panelen lévő **Kedvencek** lehetőség választásával, vagy a csillag ikont ![](media/service-the-new-power-bi-experience/powerbi-star-icon.png) választva.
   
   ![a Kedvencek képernyő megnyitása](media/service-the-new-power-bi-experience/power-bi-favorite-pane.png)
   
   Most már két kedvence van, egy irányítópult és egy jelentés. Itt megnyithatja vagy megkeresheti a kívánt tartalmat, megszüntetheti a kedvencnek jelölést, vagy megoszthatja a tartalmakat a munkatársaival.

4. Válassza a jelentés nevét a jelentésszerkesztő megnyitásához.

    ![jelentés megnyitása](media/service-the-new-power-bi-experience/power-bi-report-open.png)


További információ: [Kedvencek](service-dashboard-favorite.md).

## <a name="locate-your-most-recent-content"></a>Legutóbbi tartalmak megkeresése

1. A Kedvencekhez hasonlóan a legutóbbi elemeket is bárhonnan láthatja a Power BI szolgáltatásban, ha a bal oldali navigációs panelen a **Legutóbbi** felirat mellett található nyilat választja.

   ![Legutóbbi úszó menü](media/service-the-new-power-bi-experience/power-bi-recent-flyout.png)

    A megjelenő menüben kiválaszthatja a megnyitandó tartalmat.

2. Időnként előfordulhat, hogy nem megnyitni szeretne egy legutóbbi tartalmat, hanem csak az adataira kíváncsi vagy más műveletet szeretne végezni, például megosztást, elemzést vagy Excelbe exportálást. Ilyen esetben nyissa meg a **Legutóbbiak** panelt a bal oldali navigációs panelen lévő **Legutóbbi** elem vagy a vonatkozó ikon választásával. Egynél több munkaterület esetén ez a lista az összes munkaterületről jelenít meg tartalmakat.

   ![Legutóbbi ablaktábla](media/service-the-new-power-bi-experience/power-bi-recent.png)

További tudnivalók: [Legutóbbi elemek a Power BI-ban](service-recent.md)

### <a name="search-and-sort-content"></a>Tartalom keresése és rendezése
A tartalom nézet megkönnyíti a különböző tartalmak keresését, szűrését és rendezését. Egy adott irányítópult, jelentés vagy munkafüzet megkereséséhez használja a keresőmezőt. A Power BI csak azokat a szűrt találatokat jeleníti meg, amelyek neve tartalmazza az adott keresőszót.

Mivel csak egy mintája van, a keresés és rendezés nem túl hasznos most.  De ha az irányítópultok, jelentések, munkafüzetek és adatkészletek hosszú listájával dolgozik, akkor a keresést és a rendezést rendkívül hasznosnak fogja találni.

![irányítópult keresése](media/service-the-new-power-bi-experience/power-bi-search-sort.png)

A tartalmakat a nevük vagy a tulajdonosuk alapján is rendezheti.  

![tartalom rendezése](media/service-the-new-power-bi-experience/power-bi-sort.png)

További információkat itt talál: [Navigáció a Power BI-ban: keresés, rendezés, szűrés](service-navigation-search-filter-sort.md)

## <a name="clean-up-resources"></a>Erőforrások felszabadítása
Miután elkészült ezzel a gyors útmutatóval, igény szerint eltávolíthatja a Kiskereskedelmi elemzési mintát, a jelentést és az adatkészletet.

1. Nyissa meg a Power BI-szolgáltatást (app.powerbi.com), és jelentkezzen be.    
2. A bal oldali navigációs panelen válassza a **Munkaterületek > Saját munkaterület** lehetőséget.  
    Látja a sárga csillagot, amely a kedvencnek jelölést mutatja?    
3. Az **Irányítópult** lapon kattintson a **Törlés** (kuka) ikonra a Kiskereskedelmi elemzés irányítópultja mellett.    

    ![irányítópult törlése](media/service-the-new-power-bi-experience/power-bi-cleanup.png)

4. Váltson a **Jelentések** lapra, és ismételje meg a műveletet a Kiskereskedelmi elemzés jelentésével.
1. Váltson az **Adatkészletek** lapra, és ismételje meg a műveletet a Kiskereskedelmi elemzés adatkészletével.

## <a name="next-steps"></a>Következő lépések

> [!div class="nextstepaction"]
> [A Power BI szolgáltatás Olvasó és Szerkesztési nézete](./service-reading-view-and-editing-view.md)