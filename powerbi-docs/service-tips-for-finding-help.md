---
title: 10 tanács a Power BI szolgáltatással kapcsolatos segítségkéréshez
description: 10 módszer következik arra, hogy segítséget kapjon, ha kérdése van a Power BI működésével kapcsolatban
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 10/12/2017
ms.author: maggies
LocalizationGroup: Get started
ms.openlocfilehash: 297805d187ccdea2c04e0b79ad86723ec80d3f80
ms.sourcegitcommit: 2a7bbb1fa24a49d2278a90cb0c4be543d7267bda
ms.translationtype: HT
ms.contentlocale: hu-HU
ms.lasthandoff: 06/26/2018
ms.locfileid: "34310061"
---
# <a name="10-tips-for-getting-help-with-your-power-bi-questions"></a>10 tanács a Power BI szolgáltatással kapcsolatos segítségkéréshez
Előfordult már, hogy bosszankodott a Power BI használata közben, vagy nehezen boldogult, mert nem kapott választ a Power BI-jal kapcsolatos kérdéseire, amikor szüksége volt rájuk – éppen a kellő időben? 

10 tanács következik, amelyek alapján a Power BI-szakértők (köztük azok, akik a Microsoftnál dolgoznak a terméken) általában eljárnak, hogy választ kapjanak a Power BI-jal kapcsolatos kérdéseikre.

## <a name="1-use-a-search-engine"></a>1 Keresőmotor használata
A Power BI-jal kapcsolatban választ váró szakértők gyakran használnak keresést. Egy DAX-képletet szeretne találni egy gyakori pénzügyi számításhoz? Megtalálhatja az Interneten. Jelölje meg könyvjelzővel azokat a helyeket, ahol a legjobb válaszokat kapja. Hozzon létre saját mappát a talált tanácsoknak és válaszoknak.


## <a name="2-check-the-power-bi-documentation"></a>2 A Power BI dokumentációjának tanulmányozása
A Power BI csapata folyamatosan frissíti és fejleszti a Power BI dokumentációját és oktatóanyagait. Kitűnő anyagokat találhat itt, köztük webináriumok felvételeit, cikkeket, interaktív oktatóanyagokat és a legújabb funkciókról szóló blogbejegyzésekre mutató hivatkozásokat.

## <a name="3-read-the-power-bi-blog-for-the-latest-news"></a>3 A legfrissebb hírek elolvasása a Power BI-blogon
A Power BI csapata minden új funkciót ismertet a rendszeres [Power BI blogbejegyzésekben](https://powerbi.microsoft.com/blog/). Értesüljön minden újdonságról a Power BI Desktoptól a Power BI-mobilalkalmazásokig. Keresse fel rendszeresen a blogot, ahol a hírekről értesülhet. Szánjon minden héten néhány percet a blog átfutására. Sohasem tudhatja, hogy mikor veszi hasznát a hónapokkal korábban olvasott információnak.

## <a name="4-try-twitter"></a>4 A Twitter
Számos Power BI-ügyfél és -szakértő van jelen a Twitteren. Tegye fel kérdését tweetben. Tegye hozzá a #powerbi és #powerbihelp hashtageket, hogy a hozzáértők felfigyeljenek a tweetre.

## <a name="5-watch-videos-on-youtube"></a>5 YouTube-videók
Tanulási stílusának jobban megfelelnek a videók? A Power BI két csoportot is ajánl, amelyek érdekelhetik:

* Érdemes az [Adatok elemzése és megjelenítése a Power BI használatával](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP) lejátszólistával kezdeni.
* Később próbálkozhat a jóval nagyobb választékot kínáló [Power BI-csatornával](https://www.youtube.com/user/mspowerbi/videos).
* Ha már több tapasztalata van a Power BI-jal, akkor a [Guy in a Cube YouTube-csatorna](https://www.youtube.com/channel/UCFp1vaKzpfvoGai0vE5VJ0w) talán még jobban megfelel Önnek.

## <a name="6-attend-training"></a>6 Képzéseken való részvétel
A rendelkezésére álló képzési lehetőségek szinte végtelenek, a laborbeli személyes oktatástól a rövid videókig.

* [Interaktív tanulás](guided-learning/gettingstarted.yml?tutorial-step=1) a Power BI weboldalán.
* [Ingyenes Power BI-webináriumok](webinars.md) élőben és igény szerint a Power BI weboldalán.

További online lehetőségeket is találhat, például:

* Az **edX.org** ingyenes tanfolyamot kínál [Adatok elemzése és megjelenítése a Power BI használatával](https://www.edx.org/course/analyzing-visualizing-data-power-bi-microsoft-dat207x-4) címmel.
* A **Lynda.com** olyan képzéseket nyújt, mint például a [Power BI Pro Alapképzés](https://www.lynda.com/Power-BI-tutorials/Power-BI-Pro-Essential-Training/485820-2.html).
* Keresse az "**Irányítópult egy nap alatt**" tanfolyamokat.

## <a name="7-ask-or-search-in-the-power-bi-community"></a>7 Kérdésfelvetés vagy keresés a Power BI-közösségben
Tegye fel kérdéseit a [Power BI-közösségben](http://community.powerbi.com). A világ BI-szakértői tevékenyen részt vesznek a közösség életében. Mindenképpen aknázza ki ezt a lehetőséget, és hasznosítsa hozzáértésüket.

## <a name="8-join-or-create-a-power-bi-user-group"></a>8 Csatlakozás Power BI-felhasználói csoporthoz, vagy csoport létrehozása
Csatlakozzon egy [Power BI-felhasználói csoporthoz](https://community.powerbi.com/t5/Power-BI-User-Groups/ct-p/Groups) és kérjen segítséget csoportjától a kérdései megválaszolásához. Saját felhasználói csoportot is alapíthat, és létrehozhat egy egymást segítő tagokból álló közösséget a saját igényeinek megfelelően, a saját területén, a saját adataival, a saját időzónájában.

## <a name="9-check-the-service-status"></a>9 A szolgáltatás állapotának ellenőrzése
Ha problémái vannak a szolgáltatással, akkor lehetséges, hogy magával a szolgáltatással vannak problémák. [Nézze meg a Támogatási oldalon](https://powerbi.microsoft.com/support/) az esetleges hibajelentéseket.

## <a name="10-just-try-it"></a>10 Próbálkozás
Ha semmi más nem segít, akkor a végső tanács, hogy figyelje meg a rendszert. Sokszor felteszik azt a kérdést, hogy milyen képességekkel rendelkezik a Power BI. Az ilyen kérdésre gyakran saját maga is választ találhat, ha átnézi a Power BI szolgáltatás vagy a Power BI Desktop felhasználói felületének lehetőségeit, és kipróbálja a használatukat.

Tegyük fel például, hogy arra kíváncsi, meg tud-e osztani egy irányítópultot egy biztonsági csoporttal. A kérdés megválaszolásához nyissa meg a megosztási párbeszédablakot, és próbáljon hozzáadni egy biztonsági csoportot. Bármi is az eredmény, ez után a próba után választ kap a kérdésére.

## <a name="next-steps"></a>További lépések
* [Első lépések a Power BI-ban](service-get-started.md)
* Kérdezze meg a [Power BI közösségét](http://community.powerbi.com/)
* Továbbra sem találja a megoldást? Keresse fel a [Power BI támogatási oldalát](https://powerbi.microsoft.com/support/).
